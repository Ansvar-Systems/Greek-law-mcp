{
  "id": "penal-code-cybercrime",
  "type": "statute",
  "title": "ΚΥΡΩΣΗ ΤΟΥ ΠΟΙΝΙΚΟΥ ΚΩΔΙΚΑ",
  "title_en": "",
  "short_name": "Ποινικός Κώδικας",
  "status": "in_force",
  "issued_date": "2019-06-11",
  "url": "https://ia37rg02wpsa01.blob.core.windows.net/fek/01/2019/20190100095.pdf",
  "description": "ΚΥΡΩΣΗ ΤΟΥ ΠΟΙΝΙΚΟΥ ΚΩΔΙΚΑ",
  "provisions": [
    {
      "provision_ref": "Art. 1",
      "section": "1",
      "title": "Άρθρο 1 - Καμία ποινή χωρίς νόμο",
      "content": "Καμία ποινή χωρίς νόμο\nΈγκλημα δεν υπάρχει χωρίς νόμο που να ισχύει πριν\nαπό την τέλεση της πράξης και να ορίζει τα στοιχεία της\nκαθώς και την επιβλητέα γι’ αυτή ποινή."
    },
    {
      "provision_ref": "Art. 2",
      "section": "2",
      "title": "Άρθρο 2 - Αναδρομική ισχύς του ηπιότερου νόμου",
      "content": "Αναδρομική ισχύς του ηπιότερου νόμου\n1. Αν από την τέλεση της πράξης ως την αμετάκλητη\nεκδίκασή της ίσχυσαν περισσότερες διατάξεις νόμων,\nεφαρμόζεται αυτή που στη συγκεκριμένη περίπτωση\nοδηγεί στην ευμενέστερη μεταχείριση του κατηγορουμένου.\n2. Αν μεταγενέστερος νόμος χαρακτήρισε την πράξη\nμη αξιόποινη (ανέγκλητη), παύει η εκτέλεση της ποινής\nπου επιβλήθηκε καθώς και τα ποινικά επακόλουθά της,\nόπως και η εκτέλεση των μέτρων ασφαλείας.\n\nΆρθρα 3 - 4\n(Καταργούνται)\nΙΙ. ΤΟΠΙΚΑ ΟΡΙΑ ΙΣΧΥΟΣ ΤΩΝ ΠΟΙΝΙΚΩΝ ΝΟΜΩΝ"
    },
    {
      "provision_ref": "Art. 5",
      "section": "5",
      "title": "Άρθρο 5 - Εγκλήματα που τελέστηκαν στην ημεδαπή",
      "content": "Εγκλήματα που τελέστηκαν στην ημεδαπή\n1. Οι ελληνικοί ποινικοί νόμοι εφαρμόζονται σε όλες\nτις πράξεις που τελέστηκαν στο έδαφος της επικράτειας,\nακόμη και από αλλοδαπούς. Επίσης εφαρμόζονται και\nστις πράξεις συμμετοχής που τελέστηκαν στο έδαφος\nτης ελληνικής επικράτειας, αν η κύρια πράξη, για την\nοποία δεν υπάρχει δικαιοδοσία των ελληνικών ποινικών\nδικαστηρίων, είναι αξιόποινη και κατά τους ελληνικούς\nποινικούς νόμους.\n2. Πλοία ή αεροσκάφη ελληνικά θεωρούνται έδαφος\nτης επικράτειας οπουδήποτε και αν βρίσκονται, εκτός αν\nσύμφωνα με το διεθνές δίκαιο υπόκεινται σε αλλοδαπό\nνόμο."
    },
    {
      "provision_ref": "Art. 6",
      "section": "6",
      "title": "Άρθρο 6 - Εγκλήματα ημεδαπών στην αλλοδαπή",
      "content": "Εγκλήματα ημεδαπών στην αλλοδαπή\n1. Οι ελληνικοί ποινικοί νόμοι εφαρμόζονται και για\nπράξη που χαρακτηρίζεται από αυτούς ως κακούργημα ή πλημμέλημα και τελέστηκε στην αλλοδαπή από\nημεδαπό, αν αυτή, με τα συγκεκριμένα χαρακτηριστικά\nτης, είναι αξιόποινη και κατά τους νόμους της χώρας\nστην οποία τελέστηκε ή αν διαπράχθηκε σε πολιτειακά\nασύντακτη χώρα.\n2. Η ποινική δίωξη ασκείται και εναντίον αλλοδαπού,\nο οποίος κατά την τέλεση της πράξης ήταν ημεδαπός.\nΕπίσης ασκείται και εναντίον εκείνου που απέκτησε την\nελληνική ιθαγένεια μετά την τέλεση της πράξης.\n3. Στα πλημμελήματα, ακόμη και όταν διώκονται αυτεπαγγέλτως, οι διατάξεις των προηγούμενων παραγράφων εφαρμόζονται μόνο εφόσον υπάρχει έγκληση του\nπαθόντος ή αίτηση της Κυβέρνησης της χώρας όπου\nτελέστηκε το πλημμέλημα."
    },
    {
      "provision_ref": "Art. 7",
      "section": "7",
      "title": "Άρθρο 7 - Εγκλήματα αλλοδαπών στην αλλοδαπή",
      "content": "Εγκλήματα αλλοδαπών στην αλλοδαπή\n1. Οι ελληνικοί ποινικοί νόμοι εφαρμόζονται και κατά\nαλλοδαπού για πράξη που τελέστηκε στην αλλοδαπή\nκαι χαρακτηρίζεται από αυτούς ως κακούργημα ή πλημμέλημα, αν η πράξη αυτή στρέφεται εναντίον Έλληνα\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nπολίτη και είναι αξιόποινη, με τα συγκεκριμένα χαρακτηριστικά της, και κατά τους νόμους της χώρας όπου\nτελέστηκε ή αν διαπράχθηκε σε πολιτειακά ασύντακτη\nχώρα. Ως Έλληνας πολίτης για την εφαρμογή του προηγούμενου εδαφίου λογίζεται και το κυοφορούμενο που\nθα αποκτήσει με τη γέννησή του την ελληνική ιθαγένεια,\nκαθώς και τα νομικά πρόσωπα που εδρεύουν στην ημεδαπή.\n2. Η διάταξη της παρ. 3 του προηγούμενου άρθρου\nέχει και εδώ εφαρμογή."
    },
    {
      "provision_ref": "Art. 8",
      "section": "8",
      "title": "Άρθρο 8 - Εγκλήματα στην αλλοδαπή που τιμωρούνται πάντοτε κατά τους ελληνικούς νόμους",
      "content": "Εγκλήματα στην αλλοδαπή που τιμωρούνται πάντοτε κατά τους ελληνικούς νόμους\nΟι ελληνικοί ποινικοί νόμοι εφαρμόζονται σε ημεδαπούς και αλλοδαπούς, ανεξάρτητα από τους νόμους του\nτόπου τέλεσης, για τις εξής πράξεις που τελέστηκαν στην\nαλλοδαπή:\nα) εσχάτη προδοσία ή προδοσία της χώρας σε βάρος\nτου ελληνικού κράτους,\nβ) εγκλήματα που αφορούν τη στρατιωτική υπηρεσία\nκαι την υποχρέωση στράτευσης στην Ελλάδα,\nγ) αξιόποινη πράξη που τέλεσαν ως υπάλληλοι του\nελληνικού κράτους, ή οργάνου ή οργανισμού της Ευρωπαϊκής Ένωσης που έχει την έδρα του στην Ελλάδα,\nδ) πράξη που στρέφεται εναντίον ή απευθύνεται προς\nυπάλληλο του ελληνικού κράτους ή έλληνα υπάλληλο\nοργάνου ή οργανισμού της Ευρωπαϊκής Ένωσης, κατά\nτην άσκηση της υπηρεσίας τους ή σε σχέση με την άσκηση των καθηκόντων τους,\nε) ψευδορκία σε διαδικασία που εκκρεμεί στις ελληνικές αρχές,\nστ) τρομοκρατικές πράξεις,\nζ) πειρατεία,\nη) εγκλήματα σχετικά με το νόμισμα,\nθ) παράνομη εμπορία ναρκωτικών,\nι) εμπορία ανθρώπων,\nια) κάθε άλλο έγκλημα, για το οποίο ειδικές διατάξεις\nή διεθνείς συμβάσεις υπογραμμένες και επικυρωμένες\nαπό το ελληνικό κράτος προβλέπουν την εφαρμογή των\nελληνικών ποινικών νόμων."
    },
    {
      "provision_ref": "Art. 9",
      "section": "9",
      "title": "Άρθρο 9 - Ακαταδίωκτο εγκλημάτων που τελέστηκαν στην",
      "content": "Ακαταδίωκτο εγκλημάτων που τελέστηκαν στην\nαλλοδαπή\n1. Η ποινική δίωξη για πράξη που τελέστηκε στην\nαλλοδαπή αποκλείεται: α) αν ο υπαίτιος δικάστηκε για\nτην πράξη αυτή στην αλλοδαπή και αθωώθηκε ή αν, σε\nπερίπτωση που καταδικάστηκε, έχει εκτίσει ή εκτίει νομίμως την ποινή του, β) αν, σύμφωνα με τον αλλοδαπό\nνόμο, η πράξη έχει παραγραφεί ή η ποινή που επιβλήθηκε έχει παραγραφεί ή έχει χαριστεί, γ) αν, σύμφωνα\nμε τον αλλοδαπό νόμο, χρειάζεται έγκληση για τη δίωξη\nτης πράξης και τέτοια έγκληση είτε δεν υποβλήθηκε είτε\nανακλήθηκε.\n2. Η προηγούμενη παράγραφος δεν ισχύει για τις πράξεις που ορίζει το άρθρο 8.\n3. Η ποινική δίωξη αποκλείεται αν έχει εκδοθεί οριστική απόφαση για την ίδια πράξη από δικαστήριο κράτους\nμέλους της Ευρωπαϊκής Ένωσης."
    },
    {
      "provision_ref": "Art. 10",
      "section": "10",
      "title": "Άρθρο 10 - Υπολογισμός ποινών που εκτίθηκαν",
      "content": "Υπολογισμός ποινών που εκτίθηκαν\nστην αλλοδαπή\nΗ ποινή που εκτίθηκε ολικά ή μερικά στην αλλοδαπή,\nαν επακολουθήσει καταδίκη στην ημεδαπή για την ίδια\nπράξη, αφαιρείται από την ποινή που επέβαλαν τα ελληνικά δικαστήρια."
    },
    {
      "provision_ref": "Art. 11",
      "section": "11",
      "title": "Άρθρο 11 - Αναγνώριση αλλοδαπών ποινικών αποφάσεων",
      "content": "Αναγνώριση αλλοδαπών ποινικών αποφάσεων\n1. Αν Έλληνας καταδικαστεί στην αλλοδαπή για πράξη\nπου, σύμφωνα με τις διατάξεις των ημεδαπών νόμων,\nσυνεπάγεται παρεπόμενες ποινές, το αρμόδιο δικαστήριο των πλημμελειοδικών μπορεί να επιβάλει τις ποινές\nαυτές.\n2. Το αρμόδιο δικαστήριο των πλημμελειοδικών μπορεί επίσης να επιβάλει τα μέτρα ασφάλειας που προβλέπουν οι ελληνικοί νόμοι σε όποιον καταδικάστηκε ή\nαθωώθηκε στην αλλοδαπή.\n3. Οι διατάξεις των προηγούμενων παραγράφων δεν\nισχύουν στην περίπτωση του άρθρου 9 παρ. 3.\nIII. ΣΧΕΣΗ ΤΟΥ ΚΩΔΙΚΑ ΜΕ ΤΟΥΣ ΕΙΔΙΚΟΥΣ\nΝΟΜΟΥΣ ΚΑΙ ΕΠΕΞΗΓΗΣΗ ΟΡΩΝ"
    },
    {
      "provision_ref": "Art. 12",
      "section": "12",
      "title": "Άρθρο 12 - Ειδικοί ποινικοί νόμοι",
      "content": "Ειδικοί ποινικοί νόμοι\nΟι διατάξεις του γενικού μέρους του Ποινικού Κώδικα\nεφαρμόζονται και σε αξιόποινες πράξεις που προβλέπονται σε ειδικούς νόμους, αν οι νόμοι αυτοί δεν ορίζουν\nδιαφορετικά με ρητή διάταξή τους."
    },
    {
      "provision_ref": "Art. 13",
      "section": "13",
      "title": "Άρθρο 13 - Έννοια όρων του Κώδικα",
      "content": "Έννοια όρων του Κώδικα\nΣτον Κώδικα οι ακόλουθοι όροι χρησιμοποιούνται με\nτην εξής σημασία:\nα) Υπάλληλος είναι εκείνος στον οποίο νόμιμα έχει\nανατεθεί, έστω και προσωρινά, η άσκηση υπηρεσίας\nδημόσιας, δημοτικής ή κοινοτικής ή άλλου νομικού\nπροσώπου δημοσίου δικαίου.\nβ) Οικείοι είναι όσοι συνδέονται με δεσμό νόμιμης συγγένειας σε ευθεία γραμμή, οι θετοί γονείς και τα θετά\nτέκνα, οι ανάδοχοι γονείς και τα ανάδοχα τέκνα, οι επίτροποι ή επιμελητές του υπαίτιου και όσοι βρίσκονται\nυπό την επιτροπεία ή επιμέλεια του υπαιτίου, οι σύζυγοι,\nοι συμβιούντες με σταθερή συμβίωση ή με σύμφωνο\nσυμβίωσης, οι μνηστευμένοι, οι αδερφοί και οι σύζυγοί\nτους ή οι συμβιούντες ως ανωτέρω με αυτούς και οι μνηστήρες των αδερφών, ακόμη κι αν ο γάμος, η συμβίωση\nή η μνηστεία έχουν λυθεί.\nγ) Έγγραφο είναι κάθε γραπτό που προορίζεται ή είναι\nπρόσφορο να αποδείξει γεγονός που έχει έννομη σημασία όπως και κάθε σημείο που προορίζεται να αποδείξει ένα τέτοιο γεγονός. Έγγραφο είναι και κάθε μέσο το\nοποίο χρησιμοποιείται από υπολογιστή ή περιφερειακή\nμνήμη υπολογιστή, με ηλεκτρονικό, μαγνητικό ή άλλο\nτρόπο, για εγγραφή, αποθήκευση, παραγωγή αναπαραγωγή στοιχείων που δεν μπορούν να διαβαστούν άμεσα,\nόπως επίσης και κάθε μαγνητικό, ηλεκτρονικό ή άλλο\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nυλικό στο οποίο εγγράφεται οποιαδήποτε πληροφορία,\nεικόνα, σύμβολο ή ήχος, αυτοτελώς ή σε συνδυασμό,\nεφόσον τα μέσα και τα υλικά αυτά προορίζονται ή είναι\nπρόσφορα να αποδείξουν γεγονότα που έχουν έννομη\nσημασία.\nδ) Σωματική βία συνιστά και η περιαγωγή άλλου σε\nκατάσταση αναισθησίας ή ανικανότητας για αντίσταση\nμε υπνωτικά ή ναρκωτικά ή άλλα ανάλογα μέσα.\nε) Κατ’ επάγγελμα τέλεση του εγκλήματος συντρέχει,\nόταν από την επανειλημμένη τέλεση της πράξης ή από\nτην υποδομή που έχει διαμορφώσει ο υπαίτιος με πρόθεση επανειλημμένης τέλεσης της πράξης προκύπτει\nσκοπός του υπαιτίου για πορισμό εισοδήματος.\nστ) Πληροφοριακό σύστημα είναι συσκευή ή ομάδα\nδιασυνδεδεμένων ή σχετικών μεταξύ τους συσκευών,\nεκ των οποίων μία ή περισσότερες εκτελούν, σύμφωνα με ένα πρόγραμμα, αυτόματη επεξεργασία ψηφιακών δεδομένων, καθώς και τα ψηφιακά δεδομένα που\nαποθηκεύονται, αποτελούν αντικείμενο επεξεργασίας,\nανακτώνται ή διαβιβάζονται από την εν λόγω συσκευή ή\nτην ομάδα συσκευών με σκοπό τη λειτουργία, τη χρήση,\nτην προστασία και τη συντήρηση των συσκευών αυτών.\nζ) Ψηφιακά δεδομένα είναι η παρουσίαση γεγονότων,\nπληροφοριών ή εννοιών σε μορφή κατάλληλη προς επεξεργασία από πληροφοριακό σύστημα, συμπεριλαμβανομένου προγράμματος που παρέχει τη δυνατότητα στο\nπληροφοριακό σύστημα να εκτελέσει μια λειτουργία.\nΔΕΥΤΕΡΟ ΚΕΦΑΛΑΙΟ\nΤΟ ΕΓΚΛΗΜΑ\nΙ. Η ΠΡΑΞΗ"
    },
    {
      "provision_ref": "Art. 14",
      "section": "14",
      "title": "Άρθρο 14 - Έννοια της αξιόποινης πράξης",
      "content": "Έννοια της αξιόποινης πράξης\n1. Έγκλημα είναι πράξη άδικη και καταλογιστή σε εκείνον που την τέλεσε, η οποία τιμωρείται από τον νόμο.\n2. Στις διατάξεις των ποινικών νόμων ο όρος «πράξη»\nπεριλαμβάνει και τις παραλείψεις."
    },
    {
      "provision_ref": "Art. 15",
      "section": "15",
      "title": "Άρθρο 15 - Έγκλημα που τελείται με παράλειψη",
      "content": "Έγκλημα που τελείται με παράλειψη\n1. Όπου ο νόμος για την ύπαρξη αξιόποινης πράξης\nαπαιτεί να έχει επέλθει ορισμένο αποτέλεσμα, η μη αποτροπή του τιμωρείται όπως η πρόκλησή του με ενέργεια,\nαν ο υπαίτιος της παράλειψης είχε ιδιαίτερη νομική υποχρέωση να προβεί σε ενέργεια για την αποτροπή του\nαποτελέσματος. Η ιδιαίτερη νομική υποχρέωση πηγάζει\nαπό νόμο, σύμβαση ή προηγούμενη επικίνδυνη ενέργεια\nτου υπαιτίου.\n2. Στις περιπτώσεις των εγκλημάτων με παράλειψη ο\nδικαστής μπορεί να επιβάλει μειωμένη ποινή (άρθρο 83)."
    },
    {
      "provision_ref": "Art. 16",
      "section": "16",
      "title": "Άρθρο 16 - Τόπος τέλεσης της πράξης",
      "content": "Τόπος τέλεσης της πράξης\nΤόπος τέλεσης της πράξης θεωρείται ο τόπος όπου ο\nυπαίτιος διέπραξε ολικά ή μερικά την αξιόποινη ενέργεια ή παράλειψη, καθώς και ο τόπος όπου επήλθε ή, σε\nπερίπτωση απόπειρας, έπρεπε να επέλθει σύμφωνα με\nτην πρόθεσή του το αποτέλεσμα."
    },
    {
      "provision_ref": "Art. 17",
      "section": "17",
      "title": "Άρθρο 17 - Χρόνος τέλεσης της πράξης",
      "content": "Χρόνος τέλεσης της πράξης\nΧρόνος τέλεσης της πράξης θεωρείται ο χρόνος κατά\nτον οποίο ο υπαίτιος ενέργησε ή όφειλε να ενεργήσει.\nΟ χρόνος κατά τον οποίο επήλθε το αποτέλεσμα είναι\nαδιάφορος."
    },
    {
      "provision_ref": "Art. 18",
      "section": "18",
      "title": "Άρθρο 18 - Κατηγορίες αξιοποίνων πράξεων",
      "content": "Κατηγορίες αξιοποίνων πράξεων\nΟι αξιόποινες πράξεις διακρίνονται σε κακουργήματα\nκαι πλημμελήματα. Κάθε πράξη που τιμωρείται με κάθειρξη ισόβια ή πρόσκαιρη είναι κακούργημα. Κάθε πράξη που τιμωρείται με φυλάκιση ή περιορισμό σε ειδικό\nκατάστημα κράτησης νέων ή μόνο με χρηματική ποινή\nή παροχή κοινωφελούς εργασίας είναι πλημμέλημα."
    },
    {
      "provision_ref": "Art. 19",
      "section": "19",
      "title": "Άρθρο 19 - Ποινικός χαρακτήρας πράξεων",
      "content": "Ποινικός χαρακτήρας πράξεων\nπου έχουν εκδικαστεί\nΑν μια πράξη που εκδικάστηκε είναι κακούργημα ή\nπλημμέλημα, κρίνεται με βάση τη βαρύτερη ποινή που\nκαθορίζεται από τον νόμο γι’ αυτή και όχι με βάση την\nτυχόν ελαφρότερη ποινή που επέβαλε ο δικαστής λόγω\nελαφρυντικών περιστάσεων (άρθρο 84) ή για οποιονδήποτε άλλο λόγο μείωσης της ποινής σύμφωνα με το\nάρθρο 83.\nΙΙ. Ο ΑΔΙΚΟΣ ΧΑΡΑΚΡΤΗΡΑΣ ΤΗΣ ΠΡΑΞΗΣ"
    },
    {
      "provision_ref": "Art. 20",
      "section": "20",
      "title": "Άρθρο 20 - Λόγοι άρσης του αδίκου",
      "content": "Λόγοι άρσης του αδίκου\nΕκτός από τις περιπτώσεις των άρθρων 21, 22, 25,\n304 παρ. 4, 308 παρ. 2, 367 και 371 παρ. 4, ο άδικος χαρακτήρας της πράξης αίρεται και όταν αυτή αποτελεί\nενάσκηση δικαιώματος ή εκπλήρωση καθήκοντος που\nπροβλέπεται στο νόμο."
    },
    {
      "provision_ref": "Art. 21",
      "section": "21",
      "title": "Άρθρο 21 - Προσταγή",
      "content": "Προσταγή\n1. Δεν είναι άδικη η πράξη την οποία κάποιος επιχειρεί\nγια να εκτελέσει προσταγή που του έδωσε, σύμφωνα με\nτους νόμιμους τύπους, η αρμόδια αρχή, αν ο νόμος δεν\nεπιτρέπει στον αποδέκτη της προσταγής να εξετάσει αν\nείναι νόμιμη ή όχι. Στην περίπτωση αυτή ως αυτουργός\nτιμωρείται εκείνος που έδωσε την προσταγή.\n2. Η διάταξη δεν εφαρμόζεται αν η προσταγή είναι\nπροδήλως αντισυνταγματική ή παράνομη."
    },
    {
      "provision_ref": "Art. 22",
      "section": "22",
      "title": "Άρθρο 22 - Άμυνα",
      "content": "Άμυνα\n1. Δεν είναι άδικη η πράξη που τελείται σε κατάσταση\nάμυνας.\n2. Άμυνα είναι η αναγκαία προσβολή του επιτιθεμένου\nστην οποία προβαίνει το άτομο προς υπεράσπιση του\nεαυτού του ή άλλου από παρούσα και άδικη επίθεση που\nστρέφεται εναντίον τους.\n3. Το αναγκαίο μέτρο της άμυνας κρίνεται από τον\nβαθμό επικινδυνότητας της επίθεσης, από το είδος της\nπροσβολής που απειλείται, από τον τρόπο και την ένταση της επίθεσης και από τις υπόλοιπες περιστάσεις.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 23",
      "section": "23",
      "title": "Άρθρο 23 - Υπέρβαση άμυνας",
      "content": "Υπέρβαση άμυνας\nΌποιος υπερβαίνει τα όρια της άμυνας τιμωρείται, αν\nη υπέρβαση έγινε με πρόθεση, με ποινή ελαττωμένη, και\nαν έγινε από αμέλεια, σύμφωνα με τις σχετικές με αυτήν\nδιατάξεις. Μένει ατιμώρητος και δεν του καταλογίζεται\nη υπέρβαση, αν ενέργησε με αυτόν τον τρόπο εξαιτίας\nτου φόβου ή της ταραχής που του προκάλεσε η επίθεση."
    },
    {
      "provision_ref": "Art. 24",
      "section": "24",
      "title": "Άρθρο 24 - Υπαίτια κατάσταση άμυνας",
      "content": "Υπαίτια κατάσταση άμυνας\nΔεν απαλλάσσεται από την ποινή που ορίζει ο νόμος\nόποιος με πρόθεση προκάλεσε την επίθεση άλλου για\nνα διαπράξει εναντίον του αξιόποινη πράξη με το πρόσχημα της άμυνας."
    },
    {
      "provision_ref": "Art. 25",
      "section": "25",
      "title": "Άρθρο 25 - Κατάσταση ανάγκης που αίρει το άδικο",
      "content": "Κατάσταση ανάγκης που αίρει το άδικο\n1. Δεν είναι άδικη η πράξη που τελεί κάποιος προς\nαποτροπή παρόντος και αναπότρεπτου με άλλα μέσα\nκινδύνου, ο οποίος απειλεί το πρόσωπο ή την περιουσία\nτου ίδιου ή κάποιου άλλου χωρίς δική του υπαιτιότητα,\nαν η προσβολή που προκλήθηκε στον άλλο είναι σημαντικά κατώτερη κατά το είδος και τη σπουδαιότητα από\nτην προσβολή που απειλήθηκε.\n2. Η προηγούμενη διάταξη δεν εφαρμόζεται σε όποιον\nέχει καθήκον να εκτεθεί στον απειλούμενο κίνδυνο.\n3. Η διάταξη του άρθρου 23 έχει αντίστοιχη εφαρμογή\nκαι στην περίπτωση αυτού του άρθρου.\nΙΙΙ. Η ΥΠΑΙΤΙΟΤΗΤΑ"
    },
    {
      "provision_ref": "Art. 26",
      "section": "26",
      "title": "Άρθρο 26 - Υπαιτιότητα στα κακουργήματα",
      "content": "Υπαιτιότητα στα κακουργήματα\nκαι πλημμελήματα\nΤα κακουργήματα και πλημμελήματα τιμωρούνται\nμόνο όταν τελούνται με δόλο. Κατ’ εξαίρεση, στις περιπτώσεις που ορίζει ειδικά ο νόμος, τα πλημμελήματα\nτιμωρούνται και όταν τελούνται από αμέλεια."
    },
    {
      "provision_ref": "Art. 27",
      "section": "27",
      "title": "Άρθρο 27 - Δόλος",
      "content": "Δόλος\n1. Με δόλο (με πρόθεση) πράττει όποιος θέλει την\nπαραγωγή των περιστατικών που κατά τον νόμο απαρτίζουν την έννοια της αξιόποινης πράξης, καθώς και\nόποιος γνωρίζει ότι από την πράξη του ενδέχεται να\nπαραχθούν αυτά τα περιστατικά και το αποδέχεται.\n2. Όπου ο νόμος απαιτεί να έχει τελεστεί η πράξη εν\nγνώσει ορισμένου περιστατικού, δεν αρκεί ο ενδεχόμενος δόλος. Και όπου ο νόμος απαιτεί η πράξη να έχει\nτελεστεί με σκοπό την πρόκληση ορισμένου αποτελέσματος απαιτείται ο δράστης να έχει επιδιώξει να προκαλέσει αυτό το αποτέλεσμα."
    },
    {
      "provision_ref": "Art. 28",
      "section": "28",
      "title": "Άρθρο 28 - Αμέλεια",
      "content": "Αμέλεια\nΑπό αμέλεια πράττει όποιος από έλλειψη της προσοχής την οποία όφειλε κατά τις περιστάσεις και μπορούσε\nνα καταβάλει είτε δεν πρόβλεψε το αξιόποινο αποτέλεσμα που προκάλεσε η πράξη του, είτε το πρόβλεψε ως\nδυνατό, πίστεψε όμως ότι δεν θα επερχόταν."
    },
    {
      "provision_ref": "Art. 29",
      "section": "29",
      "title": "Άρθρο 29 - Ευθύνη από το αποτέλεσμα",
      "content": "Ευθύνη από το αποτέλεσμα\nΣτις περιπτώσεις που ο νόμος ορίζει ότι κάποια πράξη τιμωρείται με βαρύτερη ποινή όταν έχει ορισμένο\nαποτέλεσμα, η πρόκληση του οποίου τυποποιείται ως\nαυτοτελές έγκλημα αμέλειας, η ποινή αυτή επιβάλλεται\nστον αυτουργό ή στο συμμέτοχο μόνο αν το αποτέλεσμα\nμπορεί να αποδοθεί τουλάχιστον σε αμέλειά τους, εφόσον η πράξη δεν τιμωρείται βαρύτερα κατ’ άλλη διάταξη."
    },
    {
      "provision_ref": "Art. 30",
      "section": "30",
      "title": "Άρθρο 30 - Πραγματική πλάνη",
      "content": "Πραγματική πλάνη\n1. Δεν πράττει με δόλο όποιος κατά το χρόνο τέλεσης\nτης αξιόποινης πράξης αγνοεί τα περιστατικά που τη\nσυνιστούν. Αν όμως η άγνοια αυτών των περιστατικών\nμπορεί να αποδοθεί σε αμέλεια του υπαιτίου, η πράξη\nτου καταλογίζεται ως έγκλημα αμέλειας.\n2. Δεν καταλογίζονται στο δράστη περιστατικά που\nκατά το νόμο επαυξάνουν το αξιόποινο της πράξης του,\nαν τα αγνοούσε.\nΙV. ΛΟΓΟΙ ΑΡΣΗΣ ΤΟΥ ΚΑΤΑΛΟΓΙΣΜΟΥ"
    },
    {
      "provision_ref": "Art. 31",
      "section": "31",
      "title": "Άρθρο 31 - Νομική πλάνη",
      "content": "Νομική πλάνη\n1. Μόνη η άγνοια του αξιοποίνου δεν αρκεί για να αποκλείσει τον καταλογισμό.\n2. Η πράξη όμως δεν καταλογίζεται σε εκείνον που την\nτελεί αν αυτός δεν είχε συνείδηση του άδικου χαρακτήρα\nτης λόγω πλάνης που δεν μπορούσε να αποφύγει, μολονότι κατέβαλε την οφειλόμενη από τις περιστάσεις και\nδυνατή γι’ αυτόν επιμέλεια (συγγνωστή νομική πλάνη).\nΑν ο υπαίτιος μπορούσε να αποφύγει την πλάνη, η πράξη\nκαταλογίζεται σε αυτόν, αλλά το δικαστήριο μπορεί να\nτου επιβάλει μειωμένη ποινή (άρθρο 83)."
    },
    {
      "provision_ref": "Art. 32",
      "section": "32",
      "title": "Άρθρο 32 - Κατάσταση ανάγκης που αίρει τον καταλογισμό",
      "content": "Κατάσταση ανάγκης που αίρει τον καταλογισμό\n1. Η πράξη δεν καταλογίζεται σε εκείνον που την τελεί\nγια να αποτρέψει παρόντα και αναπότρεπτο με άλλα\nμέσα κίνδυνο, ο οποίος απειλεί χωρίς δική του υπαιτιότητα το πρόσωπο ή την περιουσία του ίδιου ή οικείου\nτου, αν η προσβολή που προκλήθηκε στον άλλο από την\nπράξη είναι κατά το είδος και τη σπουδαιότητα ανάλογη\nμε την προσβολή που απειλήθηκε.\n2. Οι διατάξεις των παραγράφων 2 και 3 του άρθρου 25\nεφαρμόζονται και εδώ."
    },
    {
      "provision_ref": "Art. 33",
      "section": "33",
      "title": "Άρθρο 33 - Αδυναμία αποφυγής του αδίκου",
      "content": "Αδυναμία αποφυγής του αδίκου\nΗ πράξη δεν καταλογίζεται σε εκείνον που την τέλεσε,\nαν κατά την τέλεσή της αδυνατούσε να συμμορφωθεί\nπρος το δίκαιο λόγω ανυπέρβλητου για τον ίδιο διλήμματος εξαιτίας σύγκρουσης καθηκόντων και η προσβολή που προκλήθηκε από την πράξη είναι κατά το είδος\nκαι τη σπουδαιότητα ανάλογη με την προσβολή που\nαπειλήθηκε.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 34",
      "section": "34",
      "title": "Άρθρο 34 - Ανικανότητα προς καταλογισμό",
      "content": "Ανικανότητα προς καταλογισμό\nΗ πράξη δεν καταλογίζεται στον δράστη αν λόγω\nψυχικής ή διανοητικής διαταραχής ή διατάραξης της\nσυνείδησης κατά τον χρόνο τέλεσής της, δεν είχε την\nικανότητα να αντιληφθεί το άδικο της πράξης του ή να\nενεργήσει σύμφωνα με την αντίληψή του για το άδικο\nαυτό.\n\nθρο 29), προκαλέσει με υπαιτιότητά του το αποτέλεσμα\nαυτό, τιμωρείται με την ποινή του εκ του αποτελέσματος\nδιακρινόμενου εγκλήματος μειωμένη στο μέτρο του άρθρου 83, εφόσον η πράξη δεν τιμωρείται βαρύτερα κατ’\nάλλη διάταξη."
    },
    {
      "provision_ref": "Art. 35",
      "section": "35",
      "title": "Άρθρο 35 - Υπαίτια πρόκληση ανικανότητας",
      "content": "Υπαίτια πρόκληση ανικανότητας\n1. Πράξη που κάποιος αποφάσισε σε κανονική ψυχική κατάσταση, αλλά που για την τέλεσή της έφερε τον\nεαυτό του σε κατάσταση διαταραγμένης συνείδησης ή\nσε κατάσταση πλήρους αδυναμίας να ενεργήσει ή να\nπαραλείψει, του καταλογίζεται ως πράξη που τελέστηκε\nμε δόλο.\n2. Αν η πράξη που τέλεσε σε τέτοια κατάσταση είναι\nάλλη από εκείνη που είχε αποφασίσει, ο υπαίτιος τιμωρείται με ποινή ελαττωμένη (άρθρο 83).\n3. Πράξη που κάποιος πρόβλεψε ή μπορούσε να προβλέψει ότι ενδέχεται να τελέσει αν οδηγηθεί σε κατάσταση διαταραγμένης συνείδησης ή σε κατάσταση πλήρους\nαδυναμίας να ενεργήσει ή να παραλείψει, του καταλογίζεται ως πράξη που τελέστηκε από αμέλεια."
    },
    {
      "provision_ref": "Art. 36",
      "section": "36",
      "title": "Άρθρο 36 - Μειωμένη ικανότητα καταλογισμού",
      "content": "Μειωμένη ικανότητα καταλογισμού\n1. Αν εξαιτίας κάποιας από τις καταστάσεις που αναφέρονται στο άρθρο 34, δεν έχει εκλείψει εντελώς, μειώθηκε όμως σημαντικά η ικανότητα για καταλογισμό,\nεπιβάλλεται μειωμένη ποινή (άρθρο 83).\n2. Η διάταξη αυτή δεν εφαρμόζεται σε περίπτωση\nυπαίτιας κατά την έννοια του άρθρου 35 πρόκλησης\nτης μειωμένης ικανότητας.\nΆρθρα 37 – 41\n(Καταργούνται)\nΤΡΙΤΟ ΚΕΦΑΛΑΙΟ\nΑΠΟΠΕΙΡΑ ΚΑΙ ΣΥΜΜΕΤΟΧΗ\nI. ΑΠΟΠΕΙΡΑ"
    },
    {
      "provision_ref": "Art. 42",
      "section": "42",
      "title": "Άρθρο 42 - Έννοια και ποινή της απόπειρας",
      "content": "Έννοια και ποινή της απόπειρας\n1. Όποιος, έχοντας αποφασίσει να τελέσει έγκλημα, αρχίζει να εκτελεί την περιγραφόμενη στο νόμο αξιόποινη\nπράξη, τιμωρείται, αν το έγκλημα δεν ολοκληρώθηκε, με\nμειωμένη ποινή (άρθρο 83).\n2. Το δικαστήριο μπορεί να κρίνει ατιμώρητη την απόπειρα πλημμελήματος για το οποίο ο νόμος προβλέπει\nποινή φυλάκισης όχι ανώτερη από ένα έτος ή μόνο χρηματική ποινή ή παροχή κοινωφελούς εργασίας, εκτιμώντας όλες τις περιστάσεις τέλεσης του εγκλήματος.\n3. Αν ο υπαίτιος απόπειρας ενός εγκλήματος που τιμωρείται βαρύτερα όταν έχει ορισμένο αποτέλεσμα (άρ-"
    },
    {
      "provision_ref": "Art. 44",
      "section": "44",
      "title": "Άρθρο 44 - Υπαναχώρηση",
      "content": "Υπαναχώρηση\n1. Η απόπειρα μένει ατιμώρητη αν ο δράστης, αφού\nάρχισε την εκτέλεση της αξιόποινης πράξης, δεν την\nολοκλήρωσε με τη θέλησή του και όχι από εξωτερικά\nεμπόδια.\n2. Αν ο δράστης αποτυχημένου εγκλήματος δεν επαναλάβει άμεσα την πράξη του, με δική του θέληση και\nόχι από εξωτερικά εμπόδια, τιμωρείται με την ποινή της\nαπόπειρας μειωμένη στο μισό.\n3. Με την ποινή της προηγούμενης παραγράφου τιμωρείται και ο δράστης που ολοκλήρωσε την πράξη του,\nπαρεμπόδισε όμως με τη θέλησή του την επέλευση του\nαξιόποινου αποτελέσματος. Το δικαστήριο μπορεί να\nκρίνει την απόπειρα ατιμώρητη. Τα ίδια ισχύουν και αν\nτο αποτέλεσμα δεν επήλθε από άλλη αιτία και o δράστης κατέβαλε πάντως σοβαρή προσπάθεια για να το\nαποτρέψει. Οι πράξεις των εδαφίων α΄ και γ΄ μένουν\nατιμώρητες, αν πρόκειται για έγκλημα το αξιόποινο του\nοποίου εξαλείφεται με έμπρακτη μετάνοια.\n4. Οι προηγούμενες παράγραφοι εφαρμόζονται και\nγια τον συμμέτοχο που με τη θέλησή του εμπόδισε την\nολοκλήρωση της πράξης ή την επέλευση του αποτελέσματος.\n\nV. ΜΕΙΩΜΕΝΟΣ ΚΑΤΑΛΟΓΙΣΜΟΣ"
    },
    {
      "provision_ref": "Art. 45",
      "section": "45",
      "title": "Άρθρο 45 - Συναυτουργοί",
      "content": "Συναυτουργοί\nΑν δύο ή περισσότεροι πραγμάτωσαν από κοινού, εν\nόλω ή εν μέρει, τα στοιχεία της περιγραφόμενης στον\nνόμο αξιόποινης πράξης, καθένας τους τιμωρείται ως\nαυτουργός."
    },
    {
      "provision_ref": "Art. 46",
      "section": "46",
      "title": "Άρθρο 46 - Ηθικός αυτουργός και προβοκάτορας",
      "content": "Ηθικός αυτουργός και προβοκάτορας\n1. Με την ποινή του αυτουργού τιμωρείται όποιος με\nπρόθεση προκάλεσε σε άλλον την απόφαση να εκτελέσει\nτην άδικη πράξη που διέπραξε.\n2. Όποιος με πρόθεση προκάλεσε σε άλλον την απόφαση να τελέσει κάποιο έγκλημα, με σκοπό να τον καταλάβει ενώ αποπειράται να τελέσει το έγκλημα ή ενώ\nεπιχειρεί αξιόποινη προπαρασκευαστική του πράξη και\nμε τη θέληση να τον ανακόψει από την αποπεράτωση\nτου εγκλήματος, τιμωρείται με την ποινή του αυτουργού\nμειωμένη στο μισό."
    },
    {
      "provision_ref": "Art. 47",
      "section": "47",
      "title": "Άρθρο 47 - Συνεργός",
      "content": "Συνεργός\nΌποιος, εκτός από την περίπτωση της παραγράφου 1\nτου προηγούμενου άρθρου, πρόσφερε με πρόθεση σε\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nάλλον οποιαδήποτε συνδρομή πριν από την τέλεση ή\nκατά την τέλεση της άδικης πράξης που διέπραξε, τιμωρείται με μειωμένη ποινή (άρθρο 83). Το δικαστήριο μπορεί να επιβάλει την ποινή του αυτουργού, αν ο\nυπαίτιος προσφέρει άμεση συνδρομή κατά την τέλεση\nκαι στην εκτέλεση της πράξης, θέτοντας το αντικείμενο\nτης προσβολής στη διάθεση του φυσικού αυτουργού."
    },
    {
      "provision_ref": "Art. 48",
      "section": "48",
      "title": "Άρθρο 48 - Γενική διάταξη",
      "content": "Γενική διάταξη\nΤο αξιόποινο των συμμετόχων κατά τα άρθρα 46 και 47\nείναι ανεξάρτητο από το αξιόποινο εκείνου που τέλεσε\nτην πράξη."
    },
    {
      "provision_ref": "Art. 49",
      "section": "49",
      "title": "Άρθρο 49 - Ιδιαίτερες ιδιότητες ή σχέσεις",
      "content": "Ιδιαίτερες ιδιότητες ή σχέσεις\n1. Όπου ο νόμος, για να είναι μια πράξη αξιόποινη,\nαπαιτεί ιδιαίτερες ιδιότητες ή σχέσεις, αν αυτές υπάρχουν\nμόνο στον δράστη, τότε οι συμμέτοχοι κατά το άρθρο 46\nπαρ. 1 και 47 τιμωρούνται με μειωμένη ποινή (άρθρο 83).\nΑν όμως υπάρχουν μόνο στο πρόσωπο των συμμετόχων,\nοι τελευταίοι τιμωρούνται ως αυτουργοί και ο δράστης\nως συνεργός.\n2. Οι ιδιαίτερες ιδιότητες ή σχέσεις ή άλλες περιστάσεις που επιτείνουν, μειώνουν ή αποκλείουν την ποινή\nλαμβάνονται υπόψη μόνο για εκείνο τον συμμέτοχο στον\nοποίο υπάρχουν.\nΤΕΤΑΡΤΟ ΚΕΦΑΛΑΙΟ\nΠΟΙΝΕΣ, ΜΕΤΡΑ ΑΣΦΑΛΕΙΑΣ, ΑΠΟΖΗΜΙΩΣΗ\nΙ. ΚΥΡΙΕΣ ΠΟΙΝΕΣ"
    },
    {
      "provision_ref": "Art. 50",
      "section": "50",
      "title": "Άρθρο 50 - Είδη ποινών",
      "content": "Είδη ποινών\nΚύριες ποινές είναι: α) οι στερητικές της ελευθερίας,\nβ) η χρηματική ποινή και γ) η προσφορά κοινωφελούς\nεργασίας."
    },
    {
      "provision_ref": "Art. 51",
      "section": "51",
      "title": "Άρθρο 51 - Ποινές στερητικές της ελευθερίας",
      "content": "Ποινές στερητικές της ελευθερίας\n1. Ποινές στερητικές της ελευθερίας είναι η κάθειρξη, η φυλάκιση και ο περιορισμός σε ειδικό κατάστημα\nκράτησης νέων.\n2. Για τις πρόσκαιρες στερητικές της ελευθερίας ποινές,\nη ημέρα υπολογίζεται σε είκοσι τέσσερις ώρες, η εβδομάδα σε επτά ημέρες, ο μήνας και το έτος σύμφωνα με\nτο ημερολόγιο που ισχύει.\n3. Ο χρόνος της ποινής επιμετράται πάντοτε σε πλήρεις\nημέρες, εβδομάδες, μήνες και έτη."
    },
    {
      "provision_ref": "Art. 52",
      "section": "52",
      "title": "Άρθρο 52 - Κάθειρξη",
      "content": "Κάθειρξη\n1. Η κάθειρξη είναι πρόσκαιρη και κατ’ εξαίρεση, εφόσον ο νόμος το ορίζει ρητά, ισόβια.\n2. Η διάρκεια της πρόσκαιρης κάθειρξης δεν υπερβαίνει τα δεκαπέντε έτη ούτε είναι κατώτερη των πέντε\nετών."
    },
    {
      "provision_ref": "Art. 53",
      "section": "53",
      "title": "Άρθρο 53 - Φυλάκιση",
      "content": "Φυλάκιση\nΗ διάρκεια της φυλάκισης δεν υπερβαίνει τα πέντε έτη\nούτε είναι κατώτερη των δέκα ημερών."
    },
    {
      "provision_ref": "Art. 54",
      "section": "54",
      "title": "Άρθρο 54 - Περιορισμός σε ειδικό κατάστημα",
      "content": "Περιορισμός σε ειδικό κατάστημα\nκράτησης νέων\nΗ διάρκεια του περιορισμού σε ειδικό κατάστημα κράτησης νέων δεν υπερβαίνει τα πέντε έτη ούτε είναι κατώτερη των έξι μηνών, αν για την πράξη που τελέστηκε ο\nνόμος απειλεί κάθειρξη ως δέκα έτη. Αν η απειλούμενη\nκάθειρξη είναι ισόβια ή πρόσκαιρη ανώτερη από αυτήν\nτου προηγούμενου εδαφίου, η διάρκεια του περιορισμού\nσε ειδικό κατάστημα κράτησης δεν υπερβαίνει τα οκτώ\nέτη ούτε είναι κατώτερη από δύο."
    },
    {
      "provision_ref": "Art. 55",
      "section": "55",
      "title": "Άρθρο 55 - Παροχή κοινωφελούς εργασίας",
      "content": "Παροχή κοινωφελούς εργασίας\nΗ παροχή κοινωφελούς εργασίας δεν μπορεί να έχει\nδιάρκεια ανώτερη των επτακοσίων είκοσι ωρών ούτε\nνα είναι κατώτερη των εκατό ωρών, εκτός αν ορίζεται\nδιαφορετικά."
    },
    {
      "provision_ref": "Art. 57",
      "section": "57",
      "title": "Άρθρο 57 - Χρηματική ποινή",
      "content": "Χρηματική ποινή\n1. Η χρηματική ποινή προσδιορίζεται σε ημερήσιες\nμονάδες.\n2. Αν δεν ορίζεται διαφορετικά σε ειδικές διατάξεις, η\nχρηματική ποινή δεν μπορεί να είναι ανώτερη: α) από\nενενήντα ημερήσιες μονάδες όταν απειλείται ως μόνη\nκύρια ποινή, β) από εκατόν ογδόντα ημερήσιες μονάδες όταν απειλείται διαζευκτικά με ποινή στερητική της\nελευθερίας και γ) από τριακόσιες εξήντα ημερήσιες μονάδες όταν απειλείται αθροιστικά με ποινή στερητική\nτης ελευθερίας.\n3. Αν δεν ορίζεται διαφορετικά σε ειδικές διατάξεις,\nτο ύψος κάθε ημερήσιας μονάδας δεν μπορεί να είναι\nκατώτερο από ένα ευρώ ούτε ανώτερο από εκατό ευρώ.\n4. Με τον θάνατο του καταδικασθέντος διαγράφεται\nη χρηματική ποινή. Σε καμία περίπτωση δεν εκτελείται\nεναντίον των κληρονόμων του."
    },
    {
      "provision_ref": "Art. 59",
      "section": "59",
      "title": "Άρθρο 59 - Γενική διάταξη",
      "content": "Γενική διάταξη\nΠαρεπόμενες ποινές είναι: α) η αποστέρηση θέσεων\nκαι αξιωμάτων, β) η απαγόρευση άσκησης επαγγέλματος, γ) η αφαίρεση άδειας οδήγησης ή εκμετάλλευσης\nμεταφορικού μέσου, δ) η δημοσίευση καταδικαστικής\nαπόφασης και ε) η δήμευση.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 60",
      "section": "60",
      "title": "Άρθρο 60 - Αποστέρηση θέσεων και αξιωμάτων",
      "content": "Αποστέρηση θέσεων και αξιωμάτων\n1. Αν ο υπαίτιος καταδικάστηκε σε ποινή κάθειρξης,\nτο δικαστήριο μπορεί να επιβάλει αποστέρηση της δημόσιας θέσης ή του δημόσιου ή αυτοδιοικητικού αξιώματος που κατέχει, εφόσον η πράξη του συνιστά βαριά\nπαράβαση των καθηκόντων του.\n2. Η αποστέρηση επέρχεται μόλις η απόφαση γίνει\nαμετάκλητη.\nΆρθρα 61 – 64\n(Καταργούνται)"
    },
    {
      "provision_ref": "Art. 65",
      "section": "65",
      "title": "Άρθρο 65 - Απαγόρευση άσκησης επαγγέλματος",
      "content": "Απαγόρευση άσκησης επαγγέλματος\n1. Αν ο υπαίτιος διέπραξε έγκλημα με βαριά παράβαση\nτων καθηκόντων του επαγγέλματός του, για την άσκηση\nτου οποίου απαιτείται ειδική άδεια της αρχής, και εφόσον\nτου επιβλήθηκε ποινή στερητική της ελευθερίας τουλάχιστον δύο ετών, το δικαστήριο μπορεί να απαγορεύσει\nτην άσκηση του επαγγέλματος αυτού για χρονικό διάστημα από ένα μήνα έως δύο έτη.\n2. Η απαγόρευση άσκησης επαγγέλματος αρχίζει μόλις\nη απόφαση γίνει αμετάκλητη και η διάρκειά της, εφόσον\nο δράστης κρατείται, υπολογίζεται από την επομένη της\nημέρας κατά την οποία απολύεται από τη φυλακή."
    },
    {
      "provision_ref": "Art. 66",
      "section": "66",
      "title": "Άρθρο 66 - Αφαίρεση άδειας οδήγησης",
      "content": "Αφαίρεση άδειας οδήγησης\nή εκμετάλλευσης μεταφορικού μέσου\n1. Αν ο υπαίτιος διέπραξε έγκλημα που έχει άμεση σχέση με την οδήγηση ή την εκμετάλλευση μεταφορικού\nμέσου και εφόσον του επιβλήθηκε ποινή στερητική της\nελευθερίας τουλάχιστον έξι μηνών, το δικαστήριο μπορεί να διατάξει την αφαίρεση της άδειας οδήγησης που\nκατέχει, για όλα ή ορισμένου τύπου μεταφορικά μέσα,\nή της άδειας εκμετάλλευσης αντιστοίχως για χρονικό\nδιάστημα από ένα μήνα ως ένα έτος.\n2. Η διάταξη της παραγράφου 2 του προηγούμενου\nάρθρου έχει και στην περίπτωση αυτή ανάλογη εφαρμογή."
    },
    {
      "provision_ref": "Art. 67",
      "section": "67",
      "title": "Άρθρο 67 - Δημοσίευση καταδικαστικής απόφασης",
      "content": "Δημοσίευση καταδικαστικής απόφασης\n1. Το δικαστήριο μπορεί να διατάξει τη δημοσίευση\nτης καταδικαστικής απόφασής του, αν το επιβάλλει το\nδημόσιο συμφέρον.\n2. Η δημοσίευση διατάσσεται στις περιπτώσεις που\nορίζει ο νόμος, ύστερα από αίτηση του παθόντος.\n3. Στην ίδια απόφαση ορίζεται ο τρόπος της δημοσίευσης και η υποχρέωση καταβολής της δαπάνης γι’ αυτήν.\n4. Η απόφαση δημοσιεύεται όταν καταστεί αμετάκλητη."
    },
    {
      "provision_ref": "Art. 68",
      "section": "68",
      "title": "Άρθρο 68 - Δήμευση",
      "content": "Δήμευση\n1. Αντικείμενα ή περιουσιακά στοιχεία που είναι\nπροϊόντα κακουργήματος ή πλημμελήματος το οποίο\nπηγάζει από δόλο, καθώς και το τίμημά τους, και όσα\nαποκτήθηκαν με αυτά αμέσως ή εμμέσως, επίσης και\n\nαντικείμενα ή περιουσιακά στοιχεία που χρησίμευσαν\nή προορίζονταν για την εκτέλεση τέτοιας πράξης μπορούν να δημευθούν αν αυτά ανήκουν στον αυτουργό\nή σε κάποιον από τους συμμετόχους. Αν τα παραπάνω\nαντικείμενα ή περιουσιακά στοιχεία έχουν αναμειχθεί με\nπεριουσία που αποκτήθηκε από νόμιμες πηγές, η σχετική\nπεριουσία υπόκειται σε δήμευση μέχρι την καθορισμένη\nαξία των αναμειχθέντων αντικειμένων.\n2. Δήμευση δεν επιβάλλεται, όταν το δικαστήριο, αυτεπαγγέλτως ή μετά από αίτημα διαδίκου ή τρίτου, κρίνει\nότι αυτή είναι στη συγκεκριμένη περίπτωση δυσανάλογη, όπως όταν υπάρχει κίνδυνος να αποστερήσει τον\nκαταδικασθέντα ή τρίτο, ιδίως την οικογένειά τους, από\nπράγμα που εξυπηρετεί τον αναγκαίο βιοπορισμό τους ή\nνα προκαλέσει σε αυτούς υπέρμετρη και ανεπανόρθωτη\nβλάβη. Στις περιπτώσεις του προηγούμενου εδαφίου, το\nδικαστήριο μπορεί να επιβάλει ανάλογα περιορισμένη\nδήμευση ή να επιβάλει χρηματική ποινή, σύμφωνα με\nτην παράγραφο 4.\n3. Αν τα αντικείμενα ή τα περιουσιακά στοιχεία της\nπαραγράφου 1 δεν υπάρχουν πλέον ή δεν έχουν βρεθεί,\nτο δικαστήριο μπορεί να επιβάλει δήμευση (αναπληρωματική δήμευση) σε ίσης, κατά το χρόνο έκδοσης της\nκαταδικαστικής απόφασης, αξίας περιουσιακά στοιχεία\nτου δράστη.\n4. Αν το δικαστήριο δεν μπορεί να επιβάλει δήμευση\nστα αντικείμενα ή περιουσιακά στοιχεία των προηγούμενων παραγράφων, επειδή αυτά δεν υπάρχουν ή δεν\nεπαρκούν ή ανήκουν εν όλω ή εν μέρει σε τρίτο, στον\nοποίο δεν μπορεί να επιβληθεί δήμευση, μπορεί να επιβάλει στον δράστη χρηματική ποινή μέχρι του ποσού\nπου αντιστοιχεί στην αξία των αντικειμένων αυτών.\n5. Η δήμευση επιβάλλεται σε τρίτο αν τα αντικείμενα ή\nπεριουσιακά στοιχεία μεταβιβάσθηκαν, άμεσα ή έμμεσα,\nαπό τον δράστη σε αυτόν ή αν αποκτήθηκαν από αυτόν\nή περιήλθαν με άλλο τρόπο σε αυτόν, εφόσον κατά το\nχρόνο κτήσης των περιουσιακών στοιχείων γνώριζε ότι\nενδέχεται να προέρχονται από κακούργημα ή πλημμέλημα εκ δόλου και ότι σκοπός της μεταβίβασής τους\nήταν να αποφευχθεί η δήμευση. Η γνώση, σύμφωνα με\nτο προηγούμενο εδάφιο, πρέπει να προκύπτει από το\nσυνδυασμό περισσότερων ειδικά αναφερόμενων στην\nαπόφαση του δικαστηρίου περιστατικών, όπως ιδίως ότι\nη μεταβίβαση ή η απόκτηση του περιουσιακού στοιχείου\nπραγματοποιήθηκε χωρίς αντάλλαγμα ή με αντάλλαγμα\nσημαντικά κατώτερο από την αγοραία αξία ή από εκείνο\nπου θα προέκυπτε, με βάση τη συνήθη πρακτική, στις\nοικείες βιοτικές σχέσεις. Η δήμευση επιβάλλεται στον\nτρίτο μόνο εφόσον δεν μπορεί να επιβληθεί σε βάρος\nτου δράστη δήμευση του ανταλλάγματος που έλαβε\nγια τη μεταβίβαση ή αναπληρωματική δήμευση. Όταν\nο τρίτος είναι νομικό πρόσωπο, εξετάζεται αν υπήρχε η\nπροβλεπόμενη γνώση σχετικά με την προέλευση των\nπεριουσιακών στοιχείων, σε όποιον έχει εξουσία εκπροσώπησής του ή είναι εξουσιοδοτημένος για τη λήψη\nαποφάσεων ή για την άσκηση ελέγχου, στο πλαίσιο του\nνομικού προσώπου ή της επιχείρησης ή σε όποιον ασκεί\nεν τοις πράγμασι τα καθήκοντα αυτά.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n6. Σε κάθε περίπτωση δήμευσης, το δικαστήριο αποφασίζει αν αυτά που δημεύθηκαν, επιβάλλεται να καταστραφούν ή αν μπορούν να χρησιμοποιηθούν για το\nδημόσιο συμφέρον ή για κοινωνικούς σκοπούς ή για την\nικανοποίηση του θύματος.\nΙΙΙ. ΜΕΤΡΑ ΑΣΦΑΛΕΙΑΣ"
    },
    {
      "provision_ref": "Art. 69",
      "section": "69",
      "title": "Άρθρο 69 - Γενική διάταξη",
      "content": "Γενική διάταξη\n1. Μέτρα ασφαλείας, εκτός από τα προβλεπόμενα στα\nάρθρα 122 και 123, είναι: α) τα μέτρα θεραπείας ατόμων\nπου πάσχουν από ψυχική ή διανοητική διαταραχή και (β)\nη δήμευση κατά το άρθρο 76.\n2. Τα μέτρα ασφαλείας δεν μπορούν να επιβληθούν\nόταν η επιβολή τους παραβιάζει την αρχή της αναλογικότητας ενόψει της βαρύτητας της πράξης που έχει\nτελεστεί, της πράξης που υπάρχει κίνδυνος να τελεστεί,\nκαθώς και της έντασης αυτού του κινδύνου. Για την αξιολόγηση των όρων αυτών απαιτείται ειδική αιτιολογία."
    },
    {
      "provision_ref": "Art. 69Α",
      "section": "69Α",
      "title": "Άρθρο 69Α - Μέτρα θεραπείας ατόμων",
      "content": "Μέτρα θεραπείας ατόμων\nπου απαλλάσσονται από την ποινή\nλόγω ψυχικής ή διανοητικής διαταραχής\n1. Αν κάποιος που τέλεσε αξιόποινη πράξη, η οποία\nαπειλείται με ποινή στερητική της ελευθερίας τουλάχιστον ενός έτους, απαλλάχθηκε από την ποινή λόγω ψυχικής ή διανοητικής διαταραχής (άρθρο 34), το δικαστήριο\nδιατάσσει κατάλληλο για τη θεραπεία του μέτρο, εφόσον\nκρίνει ότι, εξαιτίας της κατάστασής του, υπάρχει κατά\nτο χρόνο έκδοσης της απόφασης κίνδυνος, αν αφεθεί\nελεύθερος, να τελέσει και άλλα τουλάχιστον ανάλογης\nβαρύτητας εγκλήματα. Η διάταξη της απόφασης που\nαφορά στο θεραπευτικό μέτρο εκτελείται με φροντίδα\nτης εισαγγελικής αρχής.\n2. Η προηγούμενη παράγραφος ισχύει για όλα τα\nεγκλήματα κατά της ζωής ή της σωματικής ακεραιότητας που απειλούνται με ποινή στερητική της ελευθερίας\nτουλάχιστον τριών μηνών. Δεν ισχύει για τα εγκλήματα\nκατά της ιδιοκτησίας και της περιουσίας που δεν εμπεριέχουν χρήση βίας ή απειλή βίας.\n3. Κατάλληλα θεραπευτικά μέτρα είναι: (α) η νοσηλεία\nσε ειδικό τμήμα δημόσιου ψυχιατρικού ή γενικού νοσοκομείου, (β) η νοσηλεία σε ψυχιατρικό τμήμα δημόσιου\nψυχιατρικού ή γενικού νοσοκομείου και (γ) η υποχρεωτική θεραπεία και ψυχιατρική παρακολούθηση κατά τακτά\nχρονικά διαστήματα σε κατάλληλη εξωνοσοκομειακή\nΜονάδα Ψυχικής Υγείας ή εξωτερικά ιατρεία δημόσιου\nψυχιατρικού ή γενικού νοσοκομείου.\n4. Οι προϋποθέσεις επιβολής του μέτρου βεβαιώνονται με μία τουλάχιστον πραγματογνωμοσύνη που\nδιενεργείται αμέσως μετά τη σύλληψη και με άλλη μία\nτουλάχιστον πραγματογνωμοσύνη που διενεργείται όσο\nτο δυνατό πλησιέστερα προς τη δικάσιμο, με μέριμνα\nτου εισαγγελέα του δικαστηρίου στο οποίο εισάγεται\nπρος εκδίκαση η υπόθεση. Οι πραγματογνωμοσύνες διενεργούνται από πραγματογνώμονα που επιλέγεται, κατά\nπροτίμηση, από τον κατάλογο που τηρείται στο οικείο\n\nΠρωτοδικείο. Στις πραγματογνωμοσύνες προτείνεται και\nτο τυχόν κατάλληλο μέτρο θεραπείας."
    },
    {
      "provision_ref": "Art. 70",
      "section": "70",
      "title": "Άρθρο 70 - Διάρκεια του θεραπευτικού μέτρου",
      "content": "Διάρκεια του θεραπευτικού μέτρου\n1. Στην απόφαση που διατάσσει το θεραπευτικό μέτρο\nορίζεται ο μέγιστος χρόνος της διάρκειάς του, ο οποίος\nδεν μπορεί να υπερβαίνει τα δύο έτη για τα πλημμελήματα και τα πέντε έτη για τα κακουργήματα. Ένα μήνα\nτουλάχιστον πριν τη συμπλήρωση του χρόνου αυτού, το\nΤριμελές Πλημμελειοδικείο στην περιφέρεια του οποίου\nεκτελείται το θεραπευτικό μέτρο, μπορεί, με ειδικά αιτιολογημένη απόφαση, να διατάξει την παράταση του μέτρου ή την αντικατάστασή του με άλλο για τον ίδιο κατά\nανώτατο όριο χρόνο, εφόσον τούτο επιβάλλεται για τις\nανάγκες της θεραπείας και εξακολουθούν να υπάρχουν\nοι προϋποθέσεις της παραγράφου 1 του προηγούμενου\nάρθρου. Πριν από την έκδοση της απόφασης, το δικαστήριο καλεί τον θεραπευόμενο και το συνήγορό του,\nκαθώς και τη διεύθυνση της μονάδας, όπου εκτελείται\nτο μέτρο, να διατυπώσουν τις απόψεις τους. Κατ’ εξαίρεση είναι δυνατή η παράταση του χρόνου διάρκειας του\nθεραπευτικού μέτρου πέραν των ανωτάτων χρονικών\nορίων, με τη διαδικασία και για τους λόγους που προβλέπονται στο δεύτερο και τρίτο εδάφιο, εφόσον για την\nύπαρξη των λόγων αυτών και την ανάγκη παράτασης\nτου χρόνου διάρκειας του μέτρου υφίσταται η σύμφωνη\nγνώμη του θεράποντος ψυχιάτρου του θεραπευομένου\nκαι του επιστημονικού διευθυντή της μονάδας θεραπείας. Ο συνολικός χρόνος διάρκειας του θεραπευτικού\nμέτρου δεν μπορεί να υπερβαίνει τη χρονική διάρκεια\nτου ανώτατου ορίου της ποινής που προβλέπεται στο\nνόμο για την πράξη που τέλεσε ο θεραπευόμενος.\n2. Το ίδιο δικαστήριο, κάθε έτος, τηρώντας την ίδια\nδιαδικασία, αποφασίζει αν το θεραπευτικό μέτρο που\nέχει επιβληθεί πρέπει να εξακολουθήσει ή να αντικατασταθεί με άλλο. Μπορεί όμως και οποτεδήποτε, με\nαίτηση του εισαγγελέα, του θεραπευομένου ή της\nδιεύθυνσης της μονάδας όπου εκτελείται το μέτρο, μετά\nαπό εισήγηση του θεράποντος ιατρού, να διατάξει την\nάρση ή αντικατάστασή του. Σε περίπτωση απόρριψης\nτης αίτησης, στην απόφαση απαιτείται να υπάρχει ειδική αιτιολογία ως προς την ανάγκη διατήρησης του\nθεραπευτικού μέτρου. Νέα αίτηση μπορεί να υποβληθεί\nμετά την πάροδο τεσσάρων μηνών από την απόρριψη\nτης προηγούμενης.\n3. Στη διαδικασία ενώπιον του Τριμελούς Πλημμελειοδικείου κατά τις διατάξεις των παραγράφων 1, εδάφιο\nβ΄ και 2 του άρθρου αυτού, καθώς και του Εφετείου σε\nπερίπτωση άσκησης έφεσης, εάν ο θεραπευόμενος δεν\nέχει συνήγορο, διορίζεται συνήγορος αυτεπαγγέλτως,\nκατά τις διατάξεις του άρθρου 340 του Κώδικα Ποινικής\nΔικονομίας."
    },
    {
      "provision_ref": "Art. 71",
      "section": "71",
      "title": "Άρθρο 71 - Μέτρα θεραπείας ατόμων",
      "content": "Μέτρα θεραπείας ατόμων\nμειωμένου καταλογισμού λόγω ψυχικής\nή διανοητικής διαταραχής\n1. Αν κάποιος τέλεσε αξιόποινη πράξη λόγω ψυχικής\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nή διανοητικής διαταραχής που μειώνει σημαντικά τον\nκαταλογισμό του (άρθρο 36 παρ. 1) και η πράξη του\nαπειλείται με ποινή στερητική της ελευθερίας τουλάχιστον ενός έτους, το δικαστήριο, εκτός από την επιβολή\nτης μειωμένης ποινής, διατάσσει την εισαγωγή του σε\nψυχιατρικό παράρτημα καταστήματος κράτησης ή, σε\nπερίπτωση αναστολής εκτέλεσης της ποινής του, τα θεραπευτικά μέτρα του άρθρου 69Α παρ. 3, εφόσον κρίνει\nότι συντρέχει ο περιγραφόμενος στο άρθρο 69Α παρ. 1\nκίνδυνος. Οι παράγραφοι 2 και 4 του άρθρου 69Α έχουν\nκαι στην περίπτωση αυτή εφαρμογή.\n2. Η εκτέλεση του μέτρου γίνεται αμέσως μετά την\nέκδοση της απόφασης, με φροντίδα της εισαγγελικής\nαρχής.\n3. Το άρθρο 70 έχει και εδώ ανάλογη εφαρμογή. Μετά\nτην ολοκλήρωση του θεραπευτικού μέτρου, ο καταδικασθείς εκτίει την ποινή του, εφόσον δεν έχει ανασταλεί η\nεκτέλεσή της. Από την ποινή αφαιρείται ο χρόνος νοσηλείας στο ψυχιατρικό παράρτημα καταστήματος κράτησης ή στις μονάδες του άρθρου 69Α παρ. 3, στοιχεία α΄\nκαι β΄. Το Τριμελές Πλημμελειοδικείο του τόπου εκτέλεσης του μέτρου μπορεί όμως να διατάξει τη μη έκτιση\nτης ποινής, αν το έγκλημα για το οποίο επιβλήθηκε είναι\nπλημμέλημα και η έκτιση δεν θεωρείται πλέον αναγκαία.\nΆρθρα 72 – 74\n(Καταργούνται)"
    },
    {
      "provision_ref": "Art. 75",
      "section": "75",
      "title": "Άρθρο 75 - Παραγραφή μέτρου ασφαλείας",
      "content": "Παραγραφή μέτρου ασφαλείας\n1. Αν από τότε που έγινε αμετάκλητη η απόφαση με\nτην οποία επιβλήθηκε το μέτρο ασφαλείας του άρθρου\n69Α περάσει τριετία χωρίς να έχει αρχίσει η εκτέλεσή\nτου, αυτό δεν μπορεί πια να εκτελεστεί, εκτός αν το δικαστήριο που το επέβαλε διατάξει διαφορετικά και δεν\nέχουν περάσει δέκα έτη από την επιβολή του.\n2. Το δικαστήριο μπορεί να διατάξει την εκτέλεση του\nμέτρου κατά την προηγούμενη παράγραφο μόνο αν ο\nσκοπός του μέτρου επιβάλλει ακόμα και τότε την εφαρμογή του."
    },
    {
      "provision_ref": "Art. 76",
      "section": "76",
      "title": "Άρθρο 76 - Δήμευση",
      "content": "Δήμευση\n1. Η δήμευση των αντικειμένων της παραγράφου 1\nτου άρθρου 68 επιβάλλεται υποχρεωτικά σε βάρος του\nκατόχου τους, έστω και χωρίς την καταδίκη ορισμένου\nπροσώπου για την τελεσθείσα πράξη, αν από τη φύση\nτους προκύπτει κίνδυνος της δημόσιας τάξης. Η δήμευση εκτελείται και κατά των κληρονόμων, αν η απόφαση\nέγινε αμετάκλητη ενόσω ζούσε εκείνος κατά του οποίου\nαπαγγέλθηκε η δήμευση. Αν δεν προηγήθηκε καταδίκη\nορισμένου προσώπου ή δεν μπορούσε να γίνει δίωξη, τη\nδήμευση διατάσσει είτε το δικαστήριο που δίκασε την\nυπόθεση είτε το αρμόδιο δικαστικό συμβούλιο.\n2. Το δικαστήριο ή το δικαστικό συμβούλιο αποφασίζει\nαν αυτά που δημεύθηκαν, επιβάλλεται να καταστραφούν\nή αν μπορούν να χρησιμοποιηθούν για το δημόσιο συμφέρον ή για κοινωνικούς σκοπούς ή για την ικανοποίηση\nτου θύματος.\n\nΆρθρα 77 – 78\n(Καταργούνται)\nΠΕΜΠΤΟ ΚΕΦΑΛΑΙΟ\nΕΠΙΜΕΤΡΗΣΗ ΠΟΙΝΗΣ\nΙ. ΓΕΝΙΚΟΙ ΚΑΝΟΝΕΣ"
    },
    {
      "provision_ref": "Art. 79",
      "section": "79",
      "title": "Άρθρο 79 - Δικαστική επιμέτρηση της ποινής",
      "content": "Δικαστική επιμέτρηση της ποινής\n1. Με την επιμέτρηση της ποινής καθορίζεται η ανάλογη και δίκαιη τιμωρία του εγκλήματος με βάση τη βαρύτητα της πράξης και το βαθμό ενοχής του υπαιτίου γι’\nαυτή. Το δικαστήριο σταθμίζει τα στοιχεία που λειτουργούν υπέρ και σε βάρος του υπαιτίου και συνεκτιμά τις\nσυνέπειες της ποινής για τον ίδιο και τους οικείους του.\n2. Για την εκτίμηση της βαρύτητας του εγκλήματος\nτο δικαστήριο λαμβάνει υπόψη του: α) τη βλάβη που\nπροξένησε το έγκλημα ή τον κίνδυνο που προκάλεσε,\nβ) τη φύση, το είδος και το αντικείμενο του εγκλήματος,\nκαθώς επίσης όλες τις περιστάσεις χρόνου, τόπου, μέσων\nκαι τρόπου που συνόδευσαν την προπαρασκευή ή την\nεκτέλεσή του.\n3. Για την εκτίμηση του βαθμού ενοχής του υπαιτίου,\nτο δικαστήριο εξετάζει: α) την ένταση του δόλου ή το\nβαθμό της αμέλειάς του, β) τα αίτια που τον ώθησαν\nστην εκτέλεση του εγκλήματος, την αφορμή που του\nδόθηκε και τον σκοπό που επιδίωξε, γ) τον χαρακτήρα\nτου και τον βαθμό της ανάπτυξής του που επηρέασαν\nτην πράξη, δ) τις ατομικές και κοινωνικές περιστάσεις\nκαι την προηγούμενη ζωή του στο μέτρο που σχετίζονται με την πράξη, ε) τον βαθμό της δυνατότητας και της\nικανότητάς του να πράξει διαφορετικά, στ) τη διαγωγή\nτου κατά τη διάρκεια της πράξης και μετά την πράξη και\nιδίως τη μετάνοια που επέδειξε και την προθυμία του να\nεπανορθώσει τις συνέπειες της πράξης του.\n4. Στοιχεία που λειτουργούν υπέρ του υπαιτίου θεωρούνται ιδίως: α) το ότι αυτός διαδραμάτισε έναν σαφώς υποδεέστερο ρόλο σε πράξη που τελέστηκε από\nπολλούς, β) το ότι τέλεσε την πράξη σε δικαιολογημένη\nσυναισθηματική φόρτιση, γ) το ότι έθεσε τον εαυτό του\nστη διάθεση των αρχών χωρίς σημαντική καθυστέρηση,\nενώ μπορούσε να διαφύγει, δ) το ότι διευκόλυνε ουσιωδώς την εξιχνίαση του εγκλήματος.\n5. Στοιχεία που λειτουργούν σε βάρος του υπαιτίου\nθεωρούνται ιδίως: α) η κατ’ επάγγελμα τέλεση της πράξης, β) η ιδιαίτερη σκληρότητα, γ) η εκμετάλλευση της\nεμπιστοσύνης του θύματος, δ) το γεγονός ότι το θύμα\nδεν μπορούσε να προστατεύσει τον εαυτό του, ε) το ότι\nο υπαίτιος διαδραμάτισε ιθύνοντα ρόλο σε πράξη που\nτελέστηκε με συμμετοχή πολλών.\n6. Στοιχεία που έχουν αξιολογηθεί από τον νομοθέτη για τον προσδιορισμό της απειλούμενης ποινής δεν\nλαμβάνονται από το δικαστήριο επιπροσθέτως υπόψη\nκατά την επιμέτρησή της.\n7. Η επιμέτρηση της ποινής πρέπει να είναι ειδικά και\nεμπεριστατωμένα αιτιολογημένη. Η απλή μνεία ότι έχουν\nεκτιμηθεί τα κριτήρια των προηγούμενων παραγράφων\nδεν συνιστά αιτιολογία.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 80",
      "section": "80",
      "title": "Άρθρο 80 - Επιμέτρηση και απότιση χρηματικής ποινής",
      "content": "Επιμέτρηση και απότιση χρηματικής ποινής\n1. Κατά την επιμέτρηση της χρηματικής ποινής, το δικαστήριο ορίζει στην απόφαση τόσο τον αριθμό των\nημερήσιων μονάδων όσο και το ύψος τους.\n2. Κατά τον προσδιορισμό του αριθμού των ημερήσιων μονάδων, το δικαστήριο λαμβάνει υπόψη του μόνο τη\nβαρύτητα της πράξης και την ενοχή του υπαιτίου γι’ αυτή.\n3. Το δικαστήριο καθορίζει το ύψος κάθε ημερήσιας\nμονάδας με βάση την προσωπική και οικονομική κατάσταση του υπαιτίου, λαμβάνοντας υπόψη ειδικότερα τα\nκαθαρά έσοδα που αποκτά από την εργασία του κατά\nμέσο όρο κάθε ημέρα, άλλα τυχόν εισοδήματα και εν\nγένει την περιουσία του, καθώς και τις οικογενειακές του\nυποχρεώσεις. Άλλες υποχρεώσεις του μπορούν επίσης\nνα συνυπολογισθούν από το δικαστήριο.\n4. Αν ο καταδικασθείς αδυνατεί να καταβάλει αμέσως\nτο σύνολο της χρηματικής ποινής ή η καταβολή της θα\nσυνεπαγόταν την αδυναμία καταβολής της αποζημίωσης\nστο θύμα, το δικαστήριο καθορίζει προθεσμία, όχι μεγαλύτερη από τρία έτη, ώστε μέσα σε αυτήν να καταβάλει\nσε δόσεις την ποινή του.\n5. Αν η αδυναμία καταβολής των δόσεων της χρηματικής ποινής οφείλεται σε ουσιώδη αλλαγή των όρων\nτης προσωπικής και οικονομικής κατάστασης του καταδικασθέντος μετά την επιμέτρηση της ποινής, ο καταδικασθείς μπορεί να ζητήσει από το δικαστήριο που\nεξέδωσε την απόφαση: α) διεύρυνση της προθεσμίας\nκαταβολής της χρηματικής ποινής, η οποία δεν μπορεί να\nυπερβαίνει συνολικά τα πέντε έτη, β) μείωση του ύψους\nτης ημερήσιας μονάδας ή γ) αντικατάσταση της χρηματικής ποινής από την προσφορά κοινωφελούς εργασίας, στο μέτρο που ορίζει το δικαστήριο. Η αίτηση αυτή\nμπορεί να υποβληθεί μία μόνο φορά.\n6. Μαζί με τη χρηματική ποινή το δικαστήριο ορίζει\nτη στερητική της ελευθερίας ποινή που θα πρέπει να\nεκτίσει ο καταδικασθείς σε περίπτωση μη καταβολής\nτης χρηματικής ποινής, η διάρκεια της οποίας δεν μπορεί να υπερβαίνει τον αριθμό των ημερήσιων μονάδων\nτης χρηματικής ποινής. Στην περίπτωση αυτή δεν έχει\nεφαρμογή η διάταξη του άρθρου 99."
    },
    {
      "provision_ref": "Art. 81",
      "section": "81",
      "title": "Άρθρο 81 - Επιμέτρηση της ποινής",
      "content": "Επιμέτρηση της ποινής\nτης παροχής κοινωφελούς εργασίας\n1. Κατά την επιμέτρηση της ποινής της παροχής κοινωφελούς εργασίας λαμβάνονται υπόψη και η ηλικία, η\nκατάσταση της υγείας του υπαιτίου, καθώς και οι επαγγελματικές και οικογενειακές του υποχρεώσεις.\n2. Στην απόφαση ορίζεται η μέγιστη διάρκεια παροχής\nτης κοινωφελούς εργασίας, που δεν μπορεί να υπερβαίνει τους είκοσι τέσσερις μήνες.\n3. Η κοινωφελής εργασία πραγματοποιείται σε δημόσιες\nυπηρεσίες, οργανισμούς τοπικής αυτοδιοίκησης ή μη\nκερδοσκοπικά πρόσωπα ιδιωτικού δικαίου, προς όφελος\nτου κοινού ή και άλλα, τα οποία ορίζονται με απόφαση\nτου Υπουργού Δικαιοσύνης, Διαφάνειας και Ανθρωπίνων\n\nΔικαιωμάτων και τυχόν συναρμόδιων Υπουργών. Μπορεί\nεπίσης να αφορά και σε παροχή υπηρεσιών προς τον\nπαθόντα, αν υπάρχει η σύμφωνη γνώμη του. Με την ίδια\nαπόφαση ορίζονται επίσης η οργάνωση της παροχής\nκοινωφελούς εργασίας, η διαδικασία επιλογής, ανάθεσης και επίβλεψης της σχετικής εργασίας και κάθε άλλη\nσχετική λεπτομέρεια.\n4. Στην απόφαση καθορίζεται και η φυλάκιση ή η χρηματική ποινή που θα πρέπει να εκτίσει ο καταδικασθείς,\nαν δεν εκτελέσει με συνέπεια την κοινωφελή εργασία.\nΤέσσερεις ώρες κοινωφελούς εργασίας αντιστοιχούν\nπρος μία ημέρα φυλάκισης ή μία ημερήσια μονάδα\nχρηματικής ποινής.\n5. Αν η εργασία παρέχεται από εκείνον που καταδικάστηκε ελλιπώς ή πλημμελώς με δική του υπαιτιότητα, ο εισαγγελέας εκτέλεσης της ποινής, αφού λάβει\nυπόψη τη συχνότητα και σοβαρότητα της παραβίασης\nτων υποχρεώσεων από τον καταδικασθέντα, τον βαθμό της υπαιτιότητάς του και το τμήμα της ποινής που\nεκτίθηκε, μπορεί να: α) προβεί σε προειδοποίηση εκείνου που καταδικάστηκε, β) παρατείνει την προθεσμία\nγια την εκτέλεση της εργασίας μέχρι ένα επιπλέον έτος,\nγ) επιτρέψει την εκτέλεση της χρηματικής ποινής που\nείχε καθοριστεί σύμφωνα με την προηγούμενη παράγραφο, αφού αφαιρέσει το ποσό που αναλογεί στην ήδη\nεκτελεσθείσα ποινή παροχής κοινωφελούς εργασίας, καθορίζοντας για κάθε τέσσερις ώρες εργασίας μία ημερήσια μονάδα χρηματικής ποινής, δ) διατάσσει την έκτιση\nμέρους της φυλάκισης που επιβλήθηκε σύμφωνα με την\nπροηγούμενη παράγραφο, διάρκειας δέκα ημερών έως\nενός μηνός, ε) διατάσσει την έκτιση της φυλάκισης που\nεπιβλήθηκε σύμφωνα με την προηγούμενη παράγραφο,\nαφού αφαιρέσει τον χρόνο παροχής κοινωφελούς εργασίας, καθορίζοντας για κάθε τέσσερεις ώρες εργασίας\nμία ημέρα φυλάκισης."
    },
    {
      "provision_ref": "Art. 82",
      "section": "82",
      "title": "Άρθρο 82 - Υπολογισμός του χρόνου",
      "content": "Υπολογισμός του χρόνου\nτης προσωρινής κράτησης\n1. Όταν επιβάλλεται στερητική της ελευθερίας ποινή,\nαφαιρείται ο χρόνος κράτησης μετά τη σύλληψη, ο χρόνος της προσωρινής κράτησης, καθώς και ο χρόνος παραμονής σε θεραπευτικές μονάδες για διενέργεια πραγματογνωμοσύνης κατά τον Κώδικα Ποινικής Δικονομίας.\n2. Στην περίπτωση συρροής εγκλημάτων που συνεκδικάζονται, αφαιρείται από την επιβληθείσα συνολική\nποινή ο χρόνος της κράτησης που διατάχθηκε για οποιοδήποτε από αυτά, ακόμη και όταν η απόφαση κήρυξε τον\nκαταδικασθέντα αθώο για το έγκλημα για το οποίο είχε\nκρατηθεί. Αν ο κρατηθείς αθωωθεί για το έγκλημα για το\nοποίο είχε κρατηθεί και γι αυτά που συνεκδικάσθηκαν, ο\nχρόνος κράτησης αφαιρείται από άλλες ποινές, εφόσον\nεπιβάλλονται για εγκλήματα που διαπράχθηκαν πριν\nαπό την κράτηση.\n3. Η αρμόδια αρχή για την εκτέλεση των δικαστικών\nαποφάσεων αφαιρεί από την ποινή τον χρόνο κράτησης\nπου μεσολάβησε από την έκδοση της απόφασης έως\nτότε που αυτή έγινε αμετάκλητη.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n4. Όταν επιβάλλεται μόνο χρηματική ποινή για το\nέγκλημα για το οποίο ο καταδικασθείς είχε κρατηθεί,\nαφαιρούνται από την ποινή που του επιβλήθηκε οι\nημερήσιες μονάδες που αντιστοιχούν στον χρόνο της\nκράτησης.\nΆρθρο 82 Α\nΈγκλημα με ρατσιστικά χαρακτηριστικά\nΕάν έχει τελεστεί έγκλημα κατά παθόντος, η επιλογή\nτου οποίου έγινε λόγω των χαρακτηριστικών φυλής,\nχρώματος, εθνικής ή εθνοτικής καταγωγής, γενεαλογικών καταβολών, θρησκείας, αναπηρίας, γενετήσιου προσανατολισμού, ταυτότητας ή χαρακτηριστικών φύλου,\nτο πλαίσιο ποινής διαμορφώνεται ως εξής:\nα) Στην περίπτωση πλημμελήματος, που τιμωρείται\nμε φυλάκιση έως ένα έτος, το ελάχιστο όριο της ποινής\nαυξάνεται κατά έξι μήνες. Στις λοιπές περιπτώσεις πλημμελημάτων, το ελάχιστο όριο αυτής αυξάνεται κατά ένα\nέτος.\nβ) Στην περίπτωση κακουργήματος το ελάχιστο όριο\nποινής αυξάνεται κατά δύο έτη.\nΙΙ. ΜΕΙΩΣΗ ΤΗΣ ΑΠΕΙΛΟΥΜΕΝΗΣ ΠΟΙΝΗΣ"
    },
    {
      "provision_ref": "Art. 83",
      "section": "83",
      "title": "Άρθρο 83 - Μειωμένη ποινή",
      "content": "Μειωμένη ποινή\nΌπου στον νόμο προβλέπεται μειωμένη ποινή χωρίς\nάλλο προσδιορισμό, το πλαίσιό της καθορίζεται ως εξής:\nα) αντί για την ποινή της ισόβιας κάθειρξης, επιβάλλεται\nκάθειρξη, β) αντί για την ποινή της κάθειρξης τουλάχιστον δέκα ετών, επιβάλλεται φυλάκιση τουλάχιστον δύο\nετών ή κάθειρξη έως οκτώ έτη, γ) αντί για την ποινή της\nκάθειρξης έως δέκα έτη επιβάλλεται φυλάκιση τουλάχιστον ενός έτους ή κάθειρξη έως έξι έτη, δ) σε κάθε άλλη\nπερίπτωση, ο δικαστής μειώνει την ποινή ελεύθερα έως\nτο ελάχιστο όριό της. Αν ο νόμος προβλέπει σωρευτικά\nποινή φυλάκισης και χρηματική ποινή, μπορεί να επιβληθεί και μόνο η τελευταία."
    },
    {
      "provision_ref": "Art. 84",
      "section": "84",
      "title": "Άρθρο 84 - Ελαφρυντικές περιστάσεις",
      "content": "Ελαφρυντικές περιστάσεις\n1. Η ποινή μειώνεται επίσης κατά το μέτρο που προβλέπει το προηγούμενο άρθρο και στις περιπτώσεις που\nσυντρέχουν ελαφρυντικές περιστάσεις.\n2. Ελαφρυντικές περιστάσεις θεωρούνται ιδίως: α) το\nότι ο υπαίτιος έζησε σύννομα ως τον χρόνο που έγινε το\nέγκλημα, περίσταση που δεν αποκλείεται από μόνη την\nπροηγούμενη καταδίκη του για ελαφρό πλημμέλημα,\nβ) το ότι στην πράξη του ωθήθηκε από μη ταπεινά αίτια ή\nαπό μεγάλη ένδεια ή υπό την επίδραση σοβαρής απειλής\nή υπό την επιβολή προσώπου στο οποίο αυτός οφείλει\nυπακοή ή με το οποίο βρίσκεται σε σχέση εξάρτησης,\nγ) το ότι στην πράξη του ωθήθηκε από ανάρμοστη συμπεριφορά του παθόντος ή παρασύρθηκε από οργή\nή βίαιη θλίψη που του προκάλεσε άδικη εναντίον του\nπράξη, δ) το ότι επέδειξε ειλικρινή μετάνοια και επιδίωξε\nνα άρει ή να μειώσει τις συνέπειες της πράξης του, ε) το\nότι συμπεριφέρθηκε καλά για σχετικά μεγάλο διάστημα\nμετά την πράξη του, ακόμα και κατά την κράτησή του.\n\n3. Ως ελαφρυντική περίπτωση λογίζεται και η μη εύλογη διάρκεια της ποινικής διαδικασίας που δεν οφείλεται\nσε υπαιτιότητα του κατηγορουμένου."
    },
    {
      "provision_ref": "Art. 85",
      "section": "85",
      "title": "Άρθρο 85 - Συρροή λόγων μείωσης της ποινής",
      "content": "Συρροή λόγων μείωσης της ποινής\n1. Όταν στο πρόσωπο του υπαιτίου συντρέχουν περισσότεροι λόγοι μείωσης της ποινής ή όταν συντρέχουν\nένας ή περισσότεροι τέτοιοι λόγοι μαζί με ελαφρυντικές\nπεριστάσεις του άρθρου 84 ή περισσότερες ελαφρυντικές περιστάσεις, το δικαστήριο ελαττώνει περαιτέρω το\nκατώτατο όριο της μειωμένης κατά το άρθρο 83 ποινής\nως εξής: α) τα πέντε έτη μειώνονται σε τρία, β) τα δύο\nέτη σε ένα, γ) το ένα έτος, σε έξι μήνες και δ) η μειωμένη\nποινή της φυλάκισης, σε παροχή κοινωφελούς εργασίας\nή χρηματική ποινή.\n2. Οι ποινές της προηγούμενης παραγράφου επιβάλλονται και όταν πέραν της συνδρομής ενός λόγου μείωσης\nτης ποινής ή ελαφρυντικής περίπτωσης, ο κατηγορούμενος έχει ομολογήσει την ενοχή του κατά την προδικασία, συμβάλλοντας έτσι στην έγκαιρη απονομή της\nδικαιοσύνης.\nΆρθρα 86 – 93\n(Καταργούνται)\nΙΙΙ. ΣΥΡΡΟΗ ΕΓΚΛΗΜΑΤΩΝ"
    },
    {
      "provision_ref": "Art. 94",
      "section": "94",
      "title": "Άρθρο 94 - Συνολική ποινή σε περίπτωση",
      "content": "Συνολική ποινή σε περίπτωση\nστερητικών της ελευθερίας ποινών\n1. Κατά του υπαιτίου δύο ή περισσότερων εγκλημάτων\nπου τελέστηκαν με περισσότερες πράξεις και τιμωρούνται με πρόσκαιρες στερητικές της ελευθερίας ποινές,\nεπιβάλλεται, μετά την επιμέτρησή τους, συνολική ποινή,\nη οποία αποτελείται από τη βαρύτερη από τις συντρέχουσες ποινές επαυξημένη. Αν οι συντρέχουσες ποινές\nείναι του ίδιου είδους και ίσης διάρκειας, η συνολική\nποινή σχηματίζεται με την επαύξηση μιας από αυτές.\nΗ επαύξηση της βαρύτερης ποινής για κάθε μία από τις\nσυντρέχουσες ποινές δεν μπορεί να είναι μεγαλύτερη\nαπό το ένα δεύτερο κάθε συντρέχουσας ποινής, ούτε\nμπορεί η συνολική ποινή να ξεπεράσει τα είκοσι έτη,\nόταν η βαρύτερη ποινή είναι κάθειρξη και τα οκτώ έτη\nόταν πρόκειται για φυλάκιση.\n2. Αν τα εγκλήματα που συρρέουν τελέστηκαν με μία\nπράξη, το δικαστήριο επαυξάνει ελεύθερα τη βαρύτερη από τις συντρέχουσες ποινές, αλλά όχι πέρα από το\nανώτατο όριο του είδους της ποινής.\n3. Αν χορηγήθηκε αμνηστία, χάρη, αναστολή δίωξης,\nαπόλυση υπό όρο ή επήλθε παραγραφή ή αφέθηκε\nοπωσδήποτε η ποινή για ένα ή περισσότερα από τα\nεγκλήματα που συρρέουν και των οποίων οι ποινές\nπροσμετρήθηκαν κατά τις διατάξεις της προηγούμενης\nπαραγράφου, εξακολουθεί η εκτέλεση των υπόλοιπων\nποινών και, αν συντρέχει περίπτωση, ο εισαγγελέας προκαλεί νέα προσμέτρηση γι’ αυτές, αυτεπαγγέλτως ή με\nαίτηση του καταδικασθέντος.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 95",
      "section": "95",
      "title": "Άρθρο 95 - Συντρέχουσες παρεπόμενες ποινές",
      "content": "Συντρέχουσες παρεπόμενες ποινές\nκαι μέτρα ασφαλείας\nΟι παρεπόμενες ποινές και τα μέτρα ασφαλείας επιβάλλονται ή μπορούν να επιβληθούν μαζί με τη συνολική ποινή, αν το ορίζει ο νόμος για ένα από τα εγκλήματα\nπου συρρέουν."
    },
    {
      "provision_ref": "Art. 96",
      "section": "96",
      "title": "Άρθρο 96 - Συνολική ποινή σε περίπτωση",
      "content": "Συνολική ποινή σε περίπτωση\nσυρροής χρηματικών ποινών\n1. Αν συντρέχουν περισσότερες από μία χρηματικές\nποινές, η συνολική ποινή που επιβάλλεται αποτελείται\nαπό τη βαρύτερή τους, επαυξημένη ανάλογα με την οικονομική κατάσταση του καταδικασθέντος. Η επαύξηση\nαυτή όμως δεν μπορεί να ξεπεράσει το ένα δεύτερο του\nαθροίσματος των υπόλοιπων ποινών που συντρέχουν.\nΑν οι συντρέχουσες ποινές είναι ισόποσες, η συνολική\nποινή σχηματίζεται με την επαύξηση μιας από αυτές.\n2. Η διάταξη της παρ. 2 του άρθρου 94 εφαρμόζεται\nκαι σε αυτό το άρθρο."
    },
    {
      "provision_ref": "Art. 96Α",
      "section": "96Α",
      "title": "Άρθρο 96Α - Συνολική ποινή σε περίπτωση συρροής ποινών",
      "content": "Συνολική ποινή σε περίπτωση συρροής ποινών\nπαροχής κοινωφελούς εργασίας\n1. Κατά του υπαιτίου δύο ή περισσότερων εγκλημάτων που τελέστηκαν με περισσότερες πράξεις και τιμωρούνται με ποινή παροχής κοινωφελούς εργασίας,\nεπιβάλλεται, μετά την επιμέτρηση, συνολική ποινή, η\nοποία αποτελείται από τη βαρύτερη από τις συντρέχουσες ποινές επαυξημένη. Αν οι συντρέχουσες ποινές είναι\nίσης διάρκειας, η συνολική ποινή σχηματίζεται με την\nεπαύξηση μιας από αυτές. Η επαύξηση της βαρύτερης\nποινής για κάθε μία από τις συντρέχουσες ποινές δεν\nμπορεί να είναι μεγαλύτερη από το ένα δεύτερο κάθε\nσυντρέχουσας ποινής, ούτε μπορεί η συνολική ποινή να\nξεπεράσει τις οκτακόσιες ώρες κοινωφελούς εργασίας.\n2. Αν τα εγκλήματα που συρρέουν τελέστηκαν με μία\nπράξη, το δικαστήριο επαυξάνει ελεύθερα τη βαρύτερη από τις συντρέχουσες ποινές, αλλά όχι πέρα από το\nανώτατο όριο του είδους της ποινής.\n3. Η ποινή της παροχής κοινωφελούς εργασίας δεν\nεκτελείται όταν συντρέχει με στερητική της ελευθερίας\nποινή μεγαλύτερη των τριών ετών."
    },
    {
      "provision_ref": "Art. 97",
      "section": "97",
      "title": "Άρθρο 97 - Άλλες περιπτώσεις συνολικής ποινής",
      "content": "Άλλες περιπτώσεις συνολικής ποινής\nΟι διατάξεις των άρθρων 94 παρ. 1, 96 παρ. 1 και 96 Α\nπαρ. 1 εφαρμόζονται και όταν κάποιος, προτού εκτιθεί\nολοκληρωτικά ή παραγραφεί ή χαριστεί η ποινή που\nτου επιβλήθηκε για κάποια αξιόποινη πράξη, καταδικαστεί για άλλη αξιόποινη πράξη, οποτεδήποτε και αν\nτελέστηκε αυτή."
    },
    {
      "provision_ref": "Art. 98",
      "section": "98",
      "title": "Άρθρο 98 - Έγκλημα κατ’ εξακολούθηση",
      "content": "Έγκλημα κατ’ εξακολούθηση\n1. Αν περισσότερες από μία πράξεις του ίδιου προσώπου συνιστούν εξακολούθηση του ίδιου εγκλήματος, το\n\nδικαστήριο μπορεί, αντί να εφαρμόσει τις διατάξεις των\nάρθρων 94 παρ. 1, 96 παρ. 1 και 96 Α παρ. 1, να επιβάλει μία και μόνο ποινή, για την επιμέτρηση της οποίας\nλαμβάνει υπόψη το όλο περιεχόμενο των μερικότερων\nπράξεων.\n2. Η αξία του αντικειμένου της πράξης και η περιουσιακή βλάβη ή το περιουσιακό όφελος που προκύπτουν\nαπό την κατ’ εξακολούθηση τέλεση του εγκλήματος λαμβάνονται συνολικά υπόψη αν ο δράστης απέβλεπε με\nτις μερικότερες πράξεις του στο αποτέλεσμα αυτό. Στις\nπεριπτώσεις αυτές ο ποινικός χαρακτήρας της πράξης\nπροσδιορίζεται με βάση τη συνολική αξία του αντικειμένου και την συνολική περιουσιακή βλάβη ή το συνολικό\nπεριουσιακό όφελος που ανάλογα με το έγκλημα επήλθε\nή σκοπήθηκε.\nΙV. ΑΝΑΣΤΟΛΗ ΕΚΤΕΛΕΣΗΣΗ ΤΗΣ ΠΟΙΝΗΣ"
    },
    {
      "provision_ref": "Art. 99",
      "section": "99",
      "title": "Άρθρο 99 - Αναστολή εκτέλεσης της ποινής υπό όρο",
      "content": "Αναστολή εκτέλεσης της ποινής υπό όρο\n1. Αν κάποιος καταδικαστεί σε φυλάκιση που δεν υπερβαίνει τα τρία έτη, το δικαστήριο διατάσσει την αναστολή εκτέλεσης της ποινής για διάστημα από ένα έως τρία\nέτη, εκτός αν κρίνει, με βάση ειδικά μνημονευόμενα στην\nαιτιολογία στοιχεία, ότι η εκτέλεση της ποινής είναι απολύτως αναγκαία για να αποτρέψει τον καταδικασθέντα\nαπό την τέλεση νέων αξιόποινων πράξεων. Ο χρόνος\nαναστολής δεν μπορεί να είναι βραχύτερος από τη\nδιάρκεια της ποινής και αρχίζει από τη δημοσίευση της\nαπόφασης που χορηγεί την αναστολή.\n2. Στην ίδια απόφαση το δικαστήριο μπορεί να προσδιορίσει τους όρους υπό τους οποίους παρέχεται η\nαναστολή εκτέλεσης της ποινής, οι οποίοι, διαζευκτικά\nή σωρευτικά, είναι ιδίως: α) η αποκατάσταση του συνόλου ή μέρους της ζημίας που προκλήθηκε στο θύμα της\nαξιόποινης πράξης κατά το μέτρο των δυνατοτήτων του\nκαταδικασθέντος, β) η αφαίρεση της άδειας οδήγησης\nγια χρονικό διάστημα έως ένα έτος, αν η πράξη συνδέεται με σοβαρή παραβίαση των κανόνων οδήγησης,\nγ) η καταβολή ποσού ύψους έως δέκα χιλιάδες ευρώ\nγια κοινωφελείς σκοπούς, δ) η εκπλήρωση υποχρεώσεων του καταδικασθέντος για διατροφή ή επιμέλεια\nάλλων προσώπων, ε) η συμμετοχή του καταδικασθέντος,\nεφόσον συναινεί, σε πρόγραμμα απεξάρτησης ή άλλο\nθεραπευτικό πρόγραμμα, στ) η συμμετοχή του καταδικασθέντος σε συνεδρίες με επιμελητή κοινωνικής αρωγής,\nζ) η εμφάνιση στο αστυνομικό τμήμα, η) η απαγόρευση\nεξόδου από τη χώρα.\n3. Μετά από αίτηση του εισαγγελέα εκτέλεσης της\nποινής ή του καταδικασθέντος, το αρμόδιο δικαστήριο\nμπορεί να αποφασίσει την άρση ή την τροποποίηση των\nόρων που έχει επιβάλει. Νέα αίτηση του καταδικασθέντος μπορεί να υποβληθεί μετά πάροδο τριμήνου από\nτην απόρριψη της προηγούμενης.\n4. Αν ο καταδικασθείς παραβιάζει τους όρους που του\nέχουν επιβληθεί, εφαρμόζεται αναλόγως η διάταξη του\nάρθρου 81 παρ. 5.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 100",
      "section": "100",
      "title": "Άρθρο 100 - Αναστολή εκτέλεσης μέρους της ποινής",
      "content": "Αναστολή εκτέλεσης μέρους της ποινής\n1. Αν κάποιος καταδικαστεί σε φυλάκιση που δεν υπερβαίνει τα τρία έτη, το δικαστήριο, εφόσον κρίνει ότι είναι\nαναγκαία η έκτιση μέρους της στερητικής της ελευθερίας\nποινής για να τον αποτρέψει από την τέλεση άλλων αξιόποινων πράξεων, μπορεί να διατάξει την εκτέλεση του\nμέρους αυτού, η διάρκεια του οποίου δεν μπορεί να είναι\nκατώτερη των δέκα ημερών ούτε ανώτερη των τριών\nμηνών και την αναστολή εκτέλεσης του υπολοίπου.\n2. Οι παράγραφοι 2 έως 4 του προηγούμενου άρθρου\nέχουν και εδώ ανάλογη εφαρμογή."
    },
    {
      "provision_ref": "Art. 101",
      "section": "101",
      "title": "Άρθρο 101 - Ανάκληση της αναστολής",
      "content": "Ανάκληση της αναστολής\nΑν κατά τη διάρκεια της αναστολής, καταστεί αμετάκλητη καταδίκη για πράξη που τελέστηκε πριν από\nτη δημοσίευση της απόφασης για την αναστολή, και\nη συνολική ποινή που επιβάλλεται κατά το άρθρο 97\nυπερβαίνει τα τρία έτη, η αναστολή θεωρείται ότι δε χορηγήθηκε ποτέ, εκτός αν το δικαστήριο, απαγγέλλοντας\nτη νέα καταδίκη, ρητά διατάξει με την ίδια απόφαση να\nδιατηρηθεί η αναστολή, λόγω της ελαφράς φύσης του\nπλημμελήματος για το οποίο απαγγέλθηκε η νέα καταδίκη."
    },
    {
      "provision_ref": "Art. 102",
      "section": "102",
      "title": "Άρθρο 102 - Άρση της αναστολής",
      "content": "Άρση της αναστολής\n1. Αν κατά τον χρόνο της αναστολής ο καταδικασθείς\nκαταδικαστεί και πάλι για έγκλημα που τελέστηκε κατά\nτη διάρκεια της αναστολής, το δικαστήριο διατάσσει την\nάρση της αναστολής μόλις καταστεί αμετάκλητη η νέα\nκαταδίκη. Η ποινή που επιβλήθηκε με τη νέα καταδίκη\nεκτελείται στη συνέχεια μετά την ποινή που είχε ανασταλεί, εκτός αν λόγω της ελαφράς φύσης του πλημμελήματος που αφορά η νέα καταδίκη, το δικαστήριο με την\nίδια απόφαση ρητά διατάξει να μην αρθεί η αναστολή.\n2. Αν η αναστολή δεν ανακληθεί και δεν αρθεί, η ποινή\nπου είχε ανασταλεί θεωρείται σαν να μην είχε επιβληθεί."
    },
    {
      "provision_ref": "Art. 103",
      "section": "103",
      "title": "Άρθρο 103 - Ενέργεια αλλοδαπής απόφασης",
      "content": "Ενέργεια αλλοδαπής απόφασης\nΑν η καταδίκη που ορίζει το προηγούμενο άρθρο\nεπήλθε με απόφαση αλλοδαπού δικαστηρίου, η ενέργειά της όσον αφορά την άρση της αναστολής κρίνεται\nελεύθερα από το δικαστήριο, εκτός αν ορίζεται διαφορετικά σε διατάξεις διεθνών ή ευρωπαϊκών κειμένων που\nδεσμεύουν τη χώρα."
    },
    {
      "provision_ref": "Art. 104",
      "section": "104",
      "title": "Άρθρο 104 - Δικαστικές δαπάνες, αποζημιώσεις",
      "content": "Δικαστικές δαπάνες, αποζημιώσεις\nκαι παρεπόμενες ποινές\n1. Η αναστολή της ποινής δεν απαλλάσσει τον καταδικασθέντα από την πληρωμή των δικαστικών εξόδων,\nτην αστική αποζημίωση ή τη χρηματική ικανοποίηση.\n2. Οι παρεπόμενες ποινές αναστέλλονται και εξαλείφονται μαζί με την κύρια ποινή. Αν όμως πρόκειται για\nαποστέρηση θέσεων και αξιωμάτων κατά το άρθρο 60,\nτο δικαστήριο μπορεί να διατάξει τη μη αναστολή.\n\nV. ΜΕΤΑΤΡΟΠΗ ΤΗΣ ΣΤΕΡΗΤΙΚΗΣ\nΤΗΣ ΕΛΕΥΘΕΡΙΑΣ ΠΟΙΝΗΣ"
    },
    {
      "provision_ref": "Art. 104Α",
      "section": "104Α",
      "title": "Άρθρο 104Α - Μετατροπή της φυλάκισης",
      "content": "Μετατροπή της φυλάκισης\nσε κοινωφελή εργασία\n1. Όταν επιβάλλεται φυλάκιση που δεν υπερβαίνει τα\nτρία έτη και δεν συντρέχει περίπτωση εφαρμογής των\nάρθρων 99 και 100, η ποινή μετατρέπεται σε παροχή\nκοινωφελούς εργασίας (άρθρο 81), εκτός αν το δικαστήριο κρίνει, με ειδική αιτιολογία, ότι αυτή δεν είναι\nαρκετή για να αποτρέψει τον δράστη από την τέλεση\nάλλων εγκλημάτων. Κάθε ημέρα φυλάκισης δεν μπορεί\nνα αντιστοιχεί σε περισσότερες από τρεις ώρες κοινωφελούς εργασίας, η διάρκεια της οποίας δεν μπορεί να\nυπερβαίνει τα τρία έτη.\n2. Η μετατροπή δεν είναι εφικτή αν ο καταδικασθείς\nδεν συναινεί ή δεν είναι παρών. Αν ο καταδικασθείς δεν\nήταν παρών, μπορεί να ζητήσει τη μετατροπή της ποινής του σε παροχή κοινωφελούς εργασίας με αυτοτελή\nαίτησή του.\n3. Αν επήλθε ουσιώδης αλλαγή των όρων της παραγράφου 1, ο καταδικασθείς μπορεί να ζητήσει νέο υπολογισμό της παρεχόμενης κοινωφελούς εργασίας με\nαυτοτελή αίτησή του.\nVI. Δικαστική άφεση της ποινής"
    },
    {
      "provision_ref": "Art. 104Β",
      "section": "104Β",
      "title": "Άρθρο 104Β - Λόγοι δικαστικής άφεσης της ποινής",
      "content": "Λόγοι δικαστικής άφεσης της ποινής\n1. Το δικαστήριο μπορεί να μην επιβάλει ποινή στον\nυπαίτιο πλημμελήματος αν: α) αυτός έχει πληγεί τόσο\nσοβαρά από το αποτέλεσμα της πράξης του, ώστε η\nεπιβολή της ποινής να εμφανίζεται πλέον δυσανάλογα\nεπαχθής, β) έχει αποκαταστήσει στο μέτρο του δυνατού την προσβολή που έχει προκαλέσει στον παθόντα,\nδείχνοντας ειλικρινή μετάνοια, ώστε η ποινή να μην\nκρίνεται πλέον αναγκαία, γ) η βλάβη ή ο κίνδυνος που\nπροκλήθηκαν από την πράξη του ήταν ιδιαιτέρως μικρής\nβαρύτητας ή δ) έχει περάσει ασυνήθιστα μεγάλο χρονικό διάστημα από την τέλεση του εγκλήματος, ώστε η\nεπιβολή της ποινής να μην εμφανίζεται πλέον αναγκαία,\nσε συνδυασμό και με τη μικρή βαρύτητα της πράξης.\n2. Το δικαστήριο δεν επιβάλλει ποινή στον υπαίτιο\nπλημμελήματος, αν έχει ολοκληρωθεί επιτυχώς διαδικασία αποκαταστατικής δικαιοσύνης μεταξύ αυτού και\nτου παθόντος.\nΕΚΤΟ ΚΕΦΑΛΑΙΟ\nΗ ΕΚΤΙΣΗ ΤΩΝ ΠΟΙΝΩΝ\nΚΑΙ ΤΩΝ ΜΕΤΡΩΝ ΑΣΦΑΛΕΙΑΣ\nΙ. ΑΝΤΙΚΑΤΑΣΤΑΣΗ ΤΗΣ ΣΤΕΡΗΤΙΚΗΣ\nΤΗΣ ΕΛΕΥΘΕΡΙΑΣ ΠΟΙΝΗΣ"
    },
    {
      "provision_ref": "Art. 105",
      "section": "105",
      "title": "Άρθρο 105 - Έκτιση της ποινής στην κατοικία",
      "content": "Έκτιση της ποινής στην κατοικία\n1. Όποιος καταδικάστηκε σε ποινή στερητική της ελευθερίας έως δεκαπέντε έτη και έχει υπερβεί το εβδομηκοστό έτος της ηλικίας εκτίει την ποινή ή το υπόλοιπο\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nτης ποινής στην κατοικία του, εκτός αν το δικαστήριο,\nμε ειδική αιτιολογία, κρίνει ότι η έκτιση της ποινής σε\nκατάστημα κράτησης είναι απολύτως αναγκαία για να\nαποτραπεί από την τέλεση άλλων αντίστοιχης βαρύτητας εγκλημάτων. Αν το πιο πάνω όριο ηλικίας έχει συμπληρωθεί κατά την εκδίκαση της υπόθεσης, αποφασίζει\nτο δικαστήριο που επιβάλλει την ποινή. Σε κάθε άλλη\nπερίπτωση αποφασίζει το συμβούλιο πλημμελειοδικών\nτης περιοχής που εδρεύει το δικαστήριο αυτό, μετά από\nαίτηση του καταδικασθέντος.\n2. Η διάταξη της προηγούμενης παραγράφου ισχύει,\nανεξαρτήτως ποινής, και για τις μητέρες που έχουν την\nεπιμέλεια ανήλικων τέκνων, τα οποία δεν έχουν συμπληρώσει το όγδοο έτος της ηλικίας τους. Ισχύει επίσης, χωρίς τις προϋποθέσεις της παραγράφου 1, για εκείνους\nπου νοσούν από σύνδρομο επίκτητης ανοσοποιητικής\nανεπάρκειας τελικού σταδίου, από χρόνια νεφρική ανεπάρκεια και υποβάλλονται σε τακτική αιμοκάθαρση,\nαπό ανθεκτική φυματίωση ή είναι τετραπληγικοί, από\nκίρρωση του ήπατος με αναπηρία άνω του εξήντα επτά\nτοις εκατό (67%), από γεροντική άνοια ή από κακοήθη\nνεοπλάσματα τελικού σταδίου. Για τη διακρίβωση των\nπροϋποθέσεων του προηγούμενου εδαφίου απαιτείται\nγνωμάτευση δύο ιατρών δημόσιου νοσοκομείου. Με\nκοινή απόφαση των Υπουργών Δικαιοσύνης, Διαφάνειας\nκαι Ανθρωπίνων Δικαιωμάτων και Υγείας μπορεί να προστίθενται και άλλα είδη ασθενειών ανάλογης βαρύτητας.\n3. Το δικαστήριο ή το δικαστικό συμβούλιο εάν κατά\nτις προηγούμενες παραγράφους αντικαταστήσει την\nστερητική της ελευθερίας ποινή με έκτισή της στην\nκατοικία, μπορεί να επιβάλει στον καταδικασθέντα κατάλληλους κατά την κρίση του όρους από εκείνους που\nαναφέρονται στο άρθρο 99 παρ. 2 περιπτώσεις δ΄ έως\nστ΄, με ανάλογη εφαρμογή της παρ. 4 του ίδιου άρθρου,\nή έκτιση με ηλεκτρονική επιτήρηση. Το δικαστικό συμβούλιο μπορεί να ανακαλέσει την έκτιση της ποινής στην\nκατοικία αν διαπιστωθεί ότι δεν συντρέχουν οι προϋποθέσεις της παραγράφου 2."
    },
    {
      "provision_ref": "Art. 105Α",
      "section": "105Α",
      "title": "Άρθρο 105Α - Παροχή κοινωφελούς εργασίας",
      "content": "Παροχή κοινωφελούς εργασίας\n1. Ο καταδικαζόμενος σε ποινή φυλάκισης που δεν\nυπερβαίνει συνολικά τα πέντε έτη, μπορεί να δηλώσει προς το δικαστήριο ότι επιθυμεί να μετατραπεί το\nυπόλοιπο της ποινής του έως τον χρόνο της υπό όρο\nαπόλυσης, κατά το επόμενο άρθρο, σε παροχή κοινωφελούς εργασίας, αφού θα έχει εκτίσει πραγματικά το\nένα δέκατο αυτής. Το Δικαστήριο, μετατρέπει την ποινή,\nεν όλω ή εν μέρει, εκτός αν με ειδική αιτιολογία κρίνει\nότι η βαρύτητα της πράξης, οι συνθήκες τέλεσής της\nκαι τα ιδιαίτερα χαρακτηριστικά της προσωπικότητας\nτου καταδικασθέντος, καθιστούν απολύτως αναγκαία\nτην έκτιση της ποινής στο κατάστημα κράτησης για να\nαποτραπεί η τέλεση από αυτόν άλλων αντίστοιχης βαρύτητας εγκλημάτων.\n2. Για τη μετατροπή της στερητικής της ελευθερίας\nποινής σε παροχή κοινωφελούς εργασίας, κάθε μήνας\nφυλάκισης αντιστοιχεί σε σαράντα ώρες κοινωφελούς\nεργασίας, η οποία πρέπει να εκτελεστεί εντός του οριζόμενου στην προηγούμενη παράγραφο χρόνου.\n\n3. Η μετατροπή δεν προϋποθέτει αμετάκλητη καταδικαστική απόφαση.\n4. Οι παράγραφοι 3 και 5, περιπτώσεις α΄ και ε΄ του\nάρθρου 81 ισχύουν και στην περίπτωση αυτή.\nΙΙ. ΑΠΟΛΥΣΗ ΚΑΤΑΔΙΚΟΥ ΥΠΟ ΟΡΟ"
    },
    {
      "provision_ref": "Art. 105Β",
      "section": "105Β",
      "title": "Άρθρο 105Β - Απόλυση υπό τον όρο της ανάκλησης",
      "content": "Απόλυση υπό τον όρο της ανάκλησης\n1. Όσοι καταδικάστηκαν σε στερητική της ελευθερίας\nποινή μπορούν να απολυθούν υπό τον όρο της ανάκλησης, σύμφωνα με τις πιο κάτω διατάξεις, εφόσον έχουν\nεκτίσει:\nα) σε περίπτωση φυλάκισης, τα δύο πέμπτα αυτής,\nβ) σε περίπτωση πρόσκαιρης κάθειρξης, τα τρία πέμπτα αυτής και\nγ) σε περίπτωση ισόβιας κάθειρξης τουλάχιστον είκοσι\nέτη.\n2. Για τη χορήγηση της υπό όρο απόλυσης δεν απαιτείται να έχει καταστεί η καταδίκη αμετάκλητη.\n3. Στην περίπτωση που συντρέχουν σωρευτικά περισσότερες ποινές, ο καταδικασθείς μπορεί να απολυθεί αν\nέχει εκτίσει το άθροισμα των τμημάτων των ποινών, που\nπροβλέπεται στην παράγραφο 1. Σε κάθε περίπτωση ο\nκαταδικασθείς μπορεί να απολυθεί αν έχει εκτίσει είκοσι\nπέντε έτη και όταν το παραπάνω άθροισμα υπερβαίνει\nτο όριο αυτό.\n4. Αν ο καταδικασθείς εργάζεται, κάθε ημέρα εργασίας υπολογίζεται σύμφωνα με τις σχετικές διατάξεις της\nσωφρονιστικής νομοθεσίας. Κάθε ημέρα κράτησης κρατουμένων που πάσχουν από ημιπληγία ή παραπληγία,\nσκλήρυνση κατά πλάκας ή έχουν υποβληθεί σε επέμβαση μεταμόσχευσης καρδιάς, ήπατος, νεφρού ή μυελού\nτων οστών ή είναι φορείς του συνδρόμου επίκτητης\nανοσοποιητικής ανεπάρκειας ή πάσχουν από κακοήθη\nνεοπλάσματα ή από νεφρική ανεπάρκεια για την οποία\nγίνεται τακτική αιμοκάθαρση ή από φυματίωση κατά τη\nδιάρκεια της θεραπείας της, υπολογίζεται ευεργετικά ως\nδύο (2) ημέρες εκτιόμενης ποινής. Το ίδιο ισχύει και για:\nα) κρατουμένους με ποσοστό αναπηρίας πενήντα τοις\nεκατό (50%) και άνω, που δεν μπορούν να εργαστούν,\nεφόσον κρίνεται ότι η παραμονή τους στο κατάστημα\nκράτησης καθίσταται ιδιαίτερα επαχθής λόγω αδυναμίας\nαυτοεξυπηρέτησης, β) κρατουμένους με ποσοστό αναπηρίας εξήντα επτά τοις εκατό (67%) και άνω, γ) κρατουμένους στους οποίους απαγορεύεται ύστερα από γνωμάτευση από Κέντρο Πιστοποίησης Αναπηρίας (ΚΕ.Π.Α.)\nη ανάληψη εργασίας ή απασχόλησης που μπορεί βάσιμα\nνα προκαλέσει σοβαρή και μόνιμη βλάβη στην υγεία\nτους, δ) κρατουμένους οι οποίοι νοσηλεύονται σε θεραπευτικά καταστήματα ή νοσοκομεία εφόσον η νοσηλεία τους έχει διαρκέσει τουλάχιστον τέσσερις (4) μήνες,\nε) κρατούμενες μητέρες για όσο διάστημα έχουν μαζί\nτους τα ανήλικα τέκνα τους, στ) κρατουμένους που συμμετέχουν σε θεραπευτικό πρόγραμμα ψυχικής απεξάρτησης από ναρκωτικά εγκεκριμένου, κατά το άρθρο 51\nτου ν. 4139/2013 οργανισμού και ζ) κρατουμένους για\nόσο διάστημα διαρκεί η κράτησή τους σε χώρους αστυνομικών τμημάτων ή αστυνομικών διευθύνσεων. Η διακρίβωση της αναπηρίας στις περιπτώσεις α΄ και β΄ γίνεται\nμε τη διαδικασία της παραγράφου 2 του άρθρου 105.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n5. Για τη χορήγηση της υπό όρο απόλυσης, ως ποινή\nπου εκτίθηκε θεωρείται αυτή που υπολογίστηκε ευεργετικά είτε κατά την προηγούμενη παράγραφο είτε\nκατά τις ειδικές διατάξεις που προβλέπουν αντίστοιχο\nυπολογισμό.\n6. Προκειμένου για ποινές κάθειρξης δεν μπορεί να\nχορηγηθεί στον καταδικασθέντα απόλυση υπό όρο, αν\nδεν έχει παραμείνει στο σωφρονιστικό κατάστημα για\nχρονικό διάστημα ίσο με τα δύο πέμπτα της ποινής που\nτου επιβλήθηκε και, σε περίπτωση ισόβιας κάθειρξης,\nδεκαέξι έτη. Το χρονικό διάστημα των δύο πέμπτων\nή, σε περίπτωση ισόβιας κάθειρξης, των δεκαέξι ετών,\nπροσαυξάνεται κατά το ένα τρίτο των λοιπών ποινών\nπου τυχόν έχουν επιβληθεί, στην περίπτωση που αυτές\nσυντρέχουν σωρευτικά. Σε κάθε περίπτωση όμως ο καταδικασθείς μπορεί να απολυθεί αν έχει παραμείνει στο\nκατάστημα είκοσι έτη και αν εκτίει περισσότερες ποινές\nισόβιας κάθειρξης, αν έχει παραμείνει είκοσι πέντε έτη."
    },
    {
      "provision_ref": "Art. 106",
      "section": "106",
      "title": "Άρθρο 106 - Προϋποθέσεις για τη χορήγηση της απόλυσης",
      "content": "Προϋποθέσεις για τη χορήγηση της απόλυσης\n1. Η απόλυση υπό όρο μπορεί να μη χορηγηθεί αν κριθεί με ειδική αιτιολογία ότι η διαγωγή του καταδικασθέντος, κατά την έκτιση της ποινής του, καθιστά απολύτως\nαναγκαία τη συνέχιση της κράτησής του για να αποτραπεί η τέλεση από αυτόν νέων αξιόποινων πράξεων. Μόνη\nη επίκληση πειθαρχικού παραπτώματος κατά την έκτιση\nτης ποινής δεν αρκεί για τη μη χορήγηση της απόλυσης.\n2. Στον απολυόμενο μπορούν να επιβληθούν ορισμένες υποχρεώσεις που θα αφορούν τον τρόπο της ζωής\nτου και ιδίως τον τόπο διαμονής του, με ανάλογη εφαρμογή των περιπτώσεων δ΄ έως στ΄ της παραγράφου 2\nτου άρθρου 99. Οι υποχρεώσεις αυτές μπορούν πάντοτε\nνα ανακληθούν ή να τροποποιηθούν με αίτηση εκείνου\nπου απολύθηκε.\n3. Η εποπτεία για την τήρηση των κατά την προηγούμενη παράγραφο υποχρεώσεων μπορεί να ανατεθεί και\nσε εταιρεία προστασίας αποφυλακιζομένων."
    },
    {
      "provision_ref": "Art. 107",
      "section": "107",
      "title": "Άρθρο 107 - Ανάκληση της απόλυσης",
      "content": "Ανάκληση της απόλυσης\n1. Η απόλυση μπορεί να ανακληθεί, αν εκείνος που\nαπολύθηκε δε συμμορφωθεί με τις υποχρεώσεις που\nτου επιβλήθηκαν κατά την απόλυση.\n2. Στην περίπτωση αυτή ο χρόνος από την απόλυση\nέως τη νέα σύλληψη δεν υπολογίζεται στη διάρκεια της\nποινής."
    },
    {
      "provision_ref": "Art. 108",
      "section": "108",
      "title": "Άρθρο 108 - Άρση της απόλυσης",
      "content": "Άρση της απόλυσης\nΗ απόλυση αίρεται αν μέσα στο χρονικό διάστημα που\nπροβλέπει το επόμενο άρθρο, εκείνος που απολύθηκε\nδιαπράξει έγκλημα με δόλο, για το οποίο του επιβλήθηκε αμετακλήτως οποτεδήποτε ποινή στερητική της\nελευθερίας ανώτερη από ένα έτος. Στην περίπτωση αυτή\nεκτίει αθροιστικά και ολόκληρο το υπόλοιπο της προηγούμενης ποινής, το οποίο όφειλε να εκτίσει κατά τον\nχρόνο της απόλυσης."
    },
    {
      "provision_ref": "Art. 109",
      "section": "109",
      "title": "Άρθρο 109 - Συνέπειες της μη ανάκλησης και άρσης",
      "content": "Συνέπειες της μη ανάκλησης και άρσης\nΑν από την απόλυση περάσει το χρονικό διάστημα\nτης ποινής το οποίο υπολειπόταν για έκτιση, σε όσες\nπεριπτώσεις αυτό είναι ανώτερο από τρία έτη, ή αν περάσουν τρία έτη χωρίς να γίνει ανάκληση ή άρση, η ποινή\nθεωρείται ότι εκτίθηκε. Η ισόβια κάθειρξη θεωρείται ότι\nεκτίθηκε, αν περάσουν δέκα έτη από την απόλυση χωρίς\nνα γίνει ανάκληση ή άρση της απόλυσης."
    },
    {
      "provision_ref": "Art. 110",
      "section": "110",
      "title": "Άρθρο 110 - Διαδικασία για τη χορήγηση και την ανάκληση",
      "content": "Διαδικασία για τη χορήγηση και την ανάκληση\nτης απόλυσης\n1. Για τη χορήγηση της απόλυσης υπό όρο αποφασίζει\nτο συμβούλιο των πλημμελειοδικών του τόπου έκτισης\nτης ποινής. Ο καταδικασθείς κλητεύεται υποχρεωτικά\nδέκα τουλάχιστον ημέρες πριν από τη συνεδρίαση, κατά\nτην οποία μπορεί να παραστεί αυτοπροσώπως ή με συνήγορο που διορίζει με απλό έγγραφο θεωρημένο από\nτον διευθυντή της φυλακής ή τις αρμόδιες αρχές.\n2. Η απόλυση υπό όρο χορηγείται με αίτηση της διεύθυνσης του καταστήματος στο οποίο κρατείται ο καταδικασθείς. Η αίτηση υποβάλλεται δύο μήνες πριν από τη\nσυμπλήρωση του χρόνου που προβλέπει το άρθρο 105Β.\nΑν η διεύθυνση του καταστήματος κρίνει ότι συντρέχουν προϋποθέσεις για τη μη χορήγηση της απόλυσης,\nυποβάλλει σχετική αναφορά μαζί με έκθεση της κοινωνικής υπηρεσίας του καταστήματος στον εισαγγελέα των\nπλημμελειοδικών, ο οποίος την εισάγει στο συμβούλιο.\n3. Για την ανάκληση αποφασίζει το ίδιο δικαστικό συμβούλιο, ύστερα από πρόταση των αρχών που εποπτεύουν αυτόν που απολύθηκε. Το εδάφιο β΄ της πρώτης\nπαραγράφου εφαρμόζεται και στην περίπτωση αυτή.\n4. Σε περίπτωση επείγουσας ανάγκης, για να προληφθεί κίνδυνος της δημόσιας τάξης, ο εισαγγελέας πλημμελειοδικών του τόπου διαμονής εκείνου που απολύθηκε μπορεί να διατάξει την προσωρινή σύλληψή του\nύστερα από την οποία προκαλείται αμέσως με τη νόμιμη\nδιαδικασία η απόφαση για την ανάκληση. Αν αποφασιστεί η ανάκληση, θεωρείται ότι αυτή επήλθε την ημέρα\nτης σύλληψης."
    },
    {
      "provision_ref": "Art. 110Α",
      "section": "110Α",
      "title": "Άρθρο 110Α - Απόλυση υπό τον όρο της κατ’ οίκον έκτισης της",
      "content": "Απόλυση υπό τον όρο της κατ’ οίκον έκτισης της\nποινής με ηλεκτρονική επιτήρηση\n1. Όσοι καταδικάσθηκαν σε ποινή στερητική της ελευθερίας μπορούν, με αίτησή τους, σύμφωνα με τα οριζόμενα στο άρθρο 106 παρ. 1, να απολυθούν υπό τον όρο\nτου κατ’ οίκον περιορισμού με ηλεκτρονική επιτήρηση,\nόπως αυτός ορίζεται στο άρθρο 284 Κώδικα Ποινικής\nΔικονομίας, εφόσον έχουν εκτίσει:\nα) προκειμένου για φυλάκιση, το ένα πέμπτο αυτής,\nβ) προκειμένου για πρόσκαιρη κάθειρξη, τα δύο πέμπτα αυτής και\nγ) προκειμένου για ισόβια κάθειρξη, τουλάχιστον\nδεκατέσσερα έτη.\n2. Στην περίπτωση που συντρέχουν σωρευτικά περισσότερες ποινές, ο καταδικασθείς πρέπει να έχει εκτίσει\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nτο άθροισμα των τμημάτων των ποινών που προβλέπονται στην προηγούμενη παράγραφο. Σε κάθε περίπτωση μπορεί να απολυθεί, αν έχει εκτίσει δεκαεπτά έτη,\nακόμη και όταν το παραπάνω άθροισμα υπερβαίνει το\nόριο αυτό.\n3. Αν ο καταδικασθείς εργάζεται, κάθε ημέρα εργασίας υπολογίζεται σύμφωνα με τις σχετικές διατάξεις της\nσωφρονιστικής νομοθεσίας.\n4. Για τη χορήγηση της υπό όρο απόλυσης, ως ποινή\nπου εκτίθηκε θεωρείται αυτή που υπολογίστηκε ευεργετικά κατά την προηγούμενη παράγραφο. Προκειμένου\nγια ποινές κάθειρξης δεν μπορεί να χορηγηθεί στον καταδικασθέντα η απόλυση, αν δεν έχει παραμείνει στο\nσωφρονιστικό κατάστημα για χρονικό διάστημα ίσο με\nτο ένα πέμπτο της ποινής που του επιβλήθηκε και, σε\nπερίπτωση ισόβιας κάθειρξης, για δώδεκα έτη. Το χρονικό διάστημα του ενός πέμπτου ή, σε περίπτωση ισόβιας\nκάθειρξης, των δώδεκα ετών, προσαυξάνεται κατά το ένα\nπέμπτο των λοιπών ποινών που τυχόν έχουν επιβληθεί,\nστην περίπτωση που αυτές συντρέχουν σωρευτικά. Σε\nκάθε περίπτωση όμως ο καταδικασθείς μπορεί να απολυθεί αν έχει παραμείνει στο κατάστημα δεκατέσσερα\nέτη και αν εκτίει περισσότερες ποινές ισόβιας κάθειρξης,\nαν έχει παραμείνει δεκαέξι έτη.\n5. Για την απόλυση του καταδικασθέντος κατά τις\nδιατάξεις του παρόντος άρθρου δεν απαιτείται να έχει\nκαταστεί η καταδίκη αμετάκλητη.\n6. Ο απολυθείς σύμφωνα με τις διατάξεις του παρόντος\nάρθρου επιτρέπεται να ευρίσκεται προκαθορισμένες\nώρες της ημέρας εκτός του τόπου του κατ’ οίκον περιορισμού του αποκλειστικά για λόγους εργασίας, εκπαίδευσης ή επαγγελματικής κατάρτισης, συμμετοχής του\nσε εγκεκριμένο πρόγραμμα συντήρησης ή απεξάρτησης από ναρκωτικές ουσίες ή αλκοόλ ή και εκπλήρωσης\nτων υποχρεώσεων που του έχουν επιβληθεί. Οι ώρες\nαπουσίας του καταδικασθέντος από τον τόπο του κατ’\nοίκον περιορισμού του και το σύνολο των υποχρεώσεών του καθορίζονται είτε με το βούλευμα που διέταξε\nτην απόλυσή του είτε μετά τη χορηγηθείσα απόλυση,\nμε διάταξη του εισαγγελέα πλημμελειοδικών του τόπου\nέκτισης της ποινής. Με διάταξή του, ο ίδιος εισαγγελέας\nείτε κατόπιν αίτησης του καταδικασθέντος είτε αυτεπαγγέλτως, αποφασίζει για την αλλαγή του τόπου του κατ’\nοίκον περιορισμού, την τροποποίηση του προγράμματος\nτων ωρών απουσίας του καταδικασθέντος από αυτόν\nκαι την επιβολή ή τροποποίηση των υποχρεώσεων του\nτελευταίου. Κατά τα λοιπά ισχύουν τα οριζόμενα στο\nάρθρο 106 παρ. 2.\n7. Η απόλυση σύμφωνα με τις διατάξεις του παρόντος\nάρθρου μπορεί να μη χορηγηθεί, με ανάλογη εφαρμογή\nτου άρθρου 106.\n8. Η απόλυση μπορεί να ανακληθεί, αν ο καταδικασθείς\nδεν συμμορφώνεται με τις υποχρεώσεις που του επιβλήθηκαν και πιθανολογείται ότι ενόψει της βαρύτητας της\nπαράβασης των υποχρεώσεών του, του τρόπου και των\nεν γένει συνθηκών που αυτή συντελέστηκε, δεν παρέχει\nτην προσδοκία ότι θα τηρήσει τις υποχρεώσεις του στο\n\nμέλλον. Σε περίπτωση ανάκλησης, ο χρόνος από την\nαπόλυση έως τη νέα σύλληψη δεν υπολογίζεται στην\nεκτιθείσα ποινή. Ο καταδικασθείς διατηρεί πάντως το\nδικαίωμα να απολυθεί υπό όρο κατ’ άρθρο 105Β.\n9. Η απόλυση σύμφωνα με τις διατάξεις του παρόντος\nάρθρου αίρεται, όταν ο καταδικασθείς, κατά το χρονικό\nδιάστημα που προβλέπεται στην παράγραφο 10, τελέσει\nκακούργημα ή πλημμέλημα με δόλο που τιμωρείται με\nποινή φυλάκισης τουλάχιστον έξι μηνών, για το οποίο\nκαταδικάστηκε αμετακλήτως. Σε περίπτωση άρσης της\nαπόλυσης, ο χρόνος από την απόλυση έως τη νέα σύλληψη δεν υπολογίζεται στην εκτιθείσα ποινή. Ο καταδικασθείς στην περίπτωση αυτή δικαιούται να απολυθεί\nυπό όρο κατ’ άρθρο 105Β, αφού παραμείνει στο σωφρονιστικό κατάστημα ένα επιπλέον έτος σε σχέση με τα\nοριζόμενα στο άρθρο 105Β παρ. 1. Το ίδιο ισχύει αν, κατά\nτο χρόνο που κατέστη η καταδίκη αμετάκλητη, είχε ήδη\nχορηγηθεί απόλυση κατ’ άρθρο 105Β, χωρίς όμως να\nέχει παρέλθει το χρονικό διάστημα που αναφέρεται στο\nάρθρο 109. Δεν εφαρμόζεται το προηγούμενο εδάφιο,\nαν, κατά το χρόνο που κατέστη η καταδίκη αμετάκλητη,\nείχε ήδη χορηγηθεί στον καταδικασθέντα η απόλυση\nυπό όρο κατ’ άρθρο 105Β, χωρίς να έχει ανακληθεί, με\nαποτέλεσμα η ποινή για την οποία χορηγήθηκε η απόλυση να θεωρείται ότι έχει ήδη εκτιθεί κατά τα οριζόμενα\nστο άρθρο 109.\n10. Η με το παρόν άρθρο χορηγούμενη απόλυση\nεκτείνεται μέχρι του χρονικού σημείου της χορήγησης\nστον καταδικασθέντα της απόλυσης υπό όρο κατ’ άρθρο\n105Β.\nΕΒΔΟΜΟ ΚΕΦΑΛΑΙΟ\nΛΟΓΟΙ ΠΟΥ ΕΞΑΛΕΙΦΟΥΝ ΤΟ ΑΞΙΟΠΟΙΝΟ –\nΠΑΡΑΓΡΑΦΗ ΠΟΙΝΩΝ\nΙ. ΠΑΡΑΓΡΑΦΗ ΕΓΚΛΗΜΑΤΩΝ"
    },
    {
      "provision_ref": "Art. 111",
      "section": "111",
      "title": "Άρθρο 111 - Χρόνος παραγραφής",
      "content": "Χρόνος παραγραφής\n1. Το αξιόποινο εξαλείφεται με την παραγραφή.\n2. Τα κακουργήματα παραγράφονται μετά είκοσι έτη\nαν ο νόμος προβλέπει γι’ αυτά την ποινή της ισόβιας κάθειρξης και μετά δέκα πέντε έτη σε κάθε άλλη περίπτωση, εκτός αν ο νόμος προβλέπει διαφορετικά.\n3. Τα πλημμελήματα παραγράφονται μετά πέντε έτη.\n4. Οι πιο πάνω προθεσμίες υπολογίζονται κατά το ισχύον ημερολόγιο.\n5. Αν ο νόμος ορίζει διαζευκτικά περισσότερες από μία\nποινές, οι πιο πάνω προθεσμίες υπολογίζονται σύμφωνα\nμε τη βαρύτερη απ’ αυτές."
    },
    {
      "provision_ref": "Art. 112",
      "section": "112",
      "title": "Άρθρο 112 - Έναρξη του χρόνου παραγραφής",
      "content": "Έναρξη του χρόνου παραγραφής\nΗ προθεσμία της παραγραφής αρχίζει από την ημέρα\nπου τελέστηκε η αξιόποινη πράξη, εκτός αν ορίζεται\nδιαφορετικά. Σε περίπτωση συμμετοχής η προθεσμία\nαρχίζει από το χρόνο τέλεσης της πράξης του φυσικού\nαυτουργού.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 113",
      "section": "113",
      "title": "Άρθρο 113 - Αναστολή της παραγραφής",
      "content": "Αναστολή της παραγραφής\n1. Η προθεσμία της παραγραφής αναστέλλεται για\nόσο χρόνο, σύμφωνα με διάταξη νόμου, δεν μπορεί να\nαρχίσει ή να εξακολουθήσει η ποινική δίωξη, καθώς και\nγια όσο χρόνο διαρκεί η κύρια διαδικασία και έως ότου\nγίνει αμετάκλητη η καταδικαστική απόφαση.\n2. Η κατά την προηγούμενη παράγραφο αναστολή\nδεν μπορεί να διαρκέσει περισσότερο από πέντε έτη\nγια τα κακουργήματα και τρία έτη για τα πλημμελήματα.\nΟ χρονικός περιορισμός της αναστολής δεν ισχύει όταν η\nαναβολή ή αναστολή της ποινικής δίωξης, ή η αναβολή\nτης δίκης, λαμβάνει χώρα κατ’ εφαρμογή των άρθρων\n29, 59 και 61 του Κώδικα Ποινικής Δικονομίας.\n3. Αν για την ποινική δίωξη απαιτείται έγκληση, η έλλειψή της δεν αναστέλλει την παραγραφή.\n4. Η προθεσμία παραγραφής των κακουργημάτων που\nστρέφονται κατά ανηλίκου, αναστέλλεται μέχρι την ενηλικίωση του θύματος.\nΙΙ. ΠΑΡΑΙΤΗΣΗ ΑΠΟ ΤΗΝ ΕΓΚΛΗΣΗ"
    },
    {
      "provision_ref": "Art. 114",
      "section": "114",
      "title": "Άρθρο 114 - Μη υποβολή έγκλησης ή δήλωση παραίτησης",
      "content": "Μη υποβολή έγκλησης ή δήλωση παραίτησης\nαπό το δικαίωμα της έγκλησης\n1. Όταν ο νόμος απαιτεί έγκληση για την ποινική δίωξη\nκάποιας αξιόποινης πράξης, το αξιόποινο εξαλείφεται\nαν ο δικαιούχος δεν υποβάλει την έγκληση μέσα σε\nτρεις μήνες από την ημέρα που έμαθε για την τέλεση\nτης πράξης και για τον δράστη της ή για έναν από τους\nσυμμετόχους.\n2. Το ίδιο αποτέλεσμα συνεπάγεται και η ρητή δήλωση του δικαιούχου της έγκλησης ενώπιον της αρμόδιας\nαρχής, ότι παραιτείται από το δικαίωμα της έγκλησης."
    },
    {
      "provision_ref": "Art. 115",
      "section": "115",
      "title": "Άρθρο 115 - Πρόσωπα που δικαιούνται",
      "content": "Πρόσωπα που δικαιούνται\nνα υποβάλουν έγκληση\n1. Έγκληση δικαιούται να υποβάλει ο αμέσως παθών\nαπό την αξιόποινη πράξη, εκτός αν ο νόμος ορίζει διαφορετικά.\n2. Αν ο παθών δεν έχει συμπληρώσει το δέκατο τρίτο\nέτος της ηλικίας του ή τελεί υπό δικαστική συμπαράσταση, το δικαίωμα της έγκλησης έχει ο νόμιμος αντιπρόσωπός του. Αν ο παθών έχει συμπληρώσει το δέκατο τρίτο\nέτος της ηλικίας του, το δικαίωμα της έγκλησης έχουν\nτόσο ο παθών όσο και ο νόμιμος αντιπρόσωπός του,\nκαι μετά τη συμπλήρωση του δέκατου όγδοου έτους\nτης ηλικίας του το δικαίωμα αυτό το έχει μόνο ο παθών.\n3. Αν δύο ή περισσότεροι έχουν δικαίωμα έγκλησης,\nτο δικαίωμα του καθενός είναι αυτοτελές.\n4. Μετά τον θάνατο του παθόντος το δικαίωμα της\nέγκλησης μεταβιβάζεται στον επιζώντα σύζυγο ή σε\nαυτόν που συμβίωνε με τον θανόντα έως τον θάνατό\nτου καθώς και στα τέκνα του, και αν αυτοί δεν υπάρχουν\nή είναι δράστες του εγκλήματος, στους γονείς του."
    },
    {
      "provision_ref": "Art. 116",
      "section": "116",
      "title": "Άρθρο 116 - Αδιαίρετο της έγκλησης",
      "content": "Αδιαίρετο της έγκλησης\nΗ ποινική δίωξη ασκείται εναντίον όλων των συμμετόχων του εγκλήματος ακόμη και αν η έγκληση που υποβλήθηκε στρέφεται εναντίον ενός από αυτούς."
    },
    {
      "provision_ref": "Art. 117",
      "section": "117",
      "title": "Άρθρο 117 - Ανάκληση της έγκλησης",
      "content": "Ανάκληση της έγκλησης\n1. Αυτός που υπέβαλε την έγκληση μπορεί να την ανακαλέσει με τους όρους που ορίζει ο Κώδικας Ποινικής\nΔικονομίας. Αν η έγκληση έχει υποβληθεί από τον νόμιμο\nεκπρόσωπο του παθόντος, αυτός διατηρεί το δικαίωμα\nτης ανάκλησης μόνο όσο διαρκεί η νόμιμη εκπροσώπηση. Μετά τη λήξη της, δικαίωμα ανάκλησης έχει ο παθών\nή ο νέος νόμιμος εκπρόσωπός του.\n2. Μετά την ανάκληση της έγκλησης που υποβλήθηκε\nδεν μπορεί να υποβληθεί νέα.\n3. Η ανάκληση που έγινε για έναν από τους συμμετόχους της πράξης έχει ως συνέπεια την παύση της\nποινικής δίωξης και των υπολοίπων, εφόσον και αυτοί\nδιώκονται με έγκληση.\n4. Η ανάκληση δεν έχει κανένα αποτέλεσμα για τον\nκατηγορούμενο που δηλώνει προς την αρχή ότι δεν την\nαποδέχεται.\nΙΙΙ. ΠΑΡΑΓΡΑΦΗ ΠΟΙΝΩΝ"
    },
    {
      "provision_ref": "Art. 118",
      "section": "118",
      "title": "Άρθρο 118 - Χρόνος παραγραφής των ποινών",
      "content": "Χρόνος παραγραφής των ποινών\nπου επιβλήθηκαν\nΟι ποινές που επιβλήθηκαν αμετάκλητα, αν έμειναν\nανεκτέλεστες, παραγράφονται: α) η ισόβια κάθειρξη,\nμετά τριάντα έτη, β) η πρόσκαιρη κάθειρξη, μετά είκοσι\nέτη, γ) η φυλάκιση, οι χρηματικές ποινές και ο περιορισμός σε ειδικό κατάστημα κράτησης νέων μετά δέκα έτη,\nδ) η παροχή κοινωφελούς εργασίας μετά πέντε έτη και\nε) οι παρεπόμενες ποινές μαζί με τις κύριες."
    },
    {
      "provision_ref": "Art. 119",
      "section": "119",
      "title": "Άρθρο 119 - Έναρξη του χρόνου παραγραφής των ποινών",
      "content": "Έναρξη του χρόνου παραγραφής των ποινών\nΗ παραγραφή των ποινών αρχίζει από την ημέρα που\nη απόφαση έγινε αμετάκλητη."
    },
    {
      "provision_ref": "Art. 120",
      "section": "120",
      "title": "Άρθρο 120 - Αναστολή της παραγραφής των ποινών",
      "content": "Αναστολή της παραγραφής των ποινών\nΗ προθεσμία της παραγραφής των ποινών αναστέλλεται: α) για όσο χρόνο σύμφωνα με το νόμο δεν μπορεί\nνα αρχίσει ή να εξακολουθήσει η εκτέλεση μιας ποινής,\nβ) για όσο χρόνο σύμφωνα με τα άρθρα 99 και 100 έχει\nανασταλεί η εκτέλεση της ποινής ή έχει επιτραπεί η καταβολή με δόσεις της χρηματικής ποινής που επιβλήθηκε.\nΟΓΔΟΟ ΚΕΦΑΛΑΙΟ\nΕΙΔΙΚΕΣ ΔΙΑΤΑΞΕΙΣ ΓΙΑ ΑΝΗΛΙΚΟΥΣ"
    },
    {
      "provision_ref": "Art. 121",
      "section": "121",
      "title": "Άρθρο 121 - Ορισμός",
      "content": "Ορισμός\n1. Στο κεφάλαιο αυτό με τον όρο ανήλικοι νοούνται\nαυτοί που κατά τον χρόνο τέλεσης της πράξης έχουν\nηλικία μεταξύ του δωδέκατου και του δέκατου όγδοου\nέτους της ηλικίας τους συμπληρωμένων.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n2. Οι ανήλικοι υποβάλλονται σε αναμορφωτικά ή θεραπευτικά μέτρα ή σε περιορισμό σε ειδικό κατάστημα\nκράτησης νέων σύμφωνα με τις διατάξεις των επόμενων\nάρθρων."
    },
    {
      "provision_ref": "Art. 122",
      "section": "122",
      "title": "Άρθρο 122 - Αναμορφωτικά μέτρα",
      "content": "Αναμορφωτικά μέτρα\n1. Αναμορφωτικά μέτρα είναι: α) η επίπληξη του ανηλίκου, β) η ανάθεση της υπεύθυνης επιμέλειας του ανηλίκου στους γονείς ή στους επιτρόπους του, γ) η ανάθεση\nτης υπεύθυνης επιμέλειας του ανηλίκου σε ανάδοχη\nοικογένεια, δ) η ανάθεση της επιμέλειας του ανηλίκου\nσε προστατευτικές εταιρείες ή σε ιδρύματα ανηλίκων\nή σε επιμελητές ανηλίκων, ε) η συνδιαλλαγή μεταξύ\nανήλικου δράστη και θύματος για έκφραση συγγνώμης\nκαι εν γένει για εξώδικη διευθέτηση των συνεπειών της\nπράξης, στ) η αποζημίωση του θύματος ή η κατ’ άλλον\nτρόπο άρση ή μείωση των συνεπειών της πράξης από\nτον ανήλικο, ζ) η παρακολούθηση κοινωνικών και ψυχολογικών προγραμμάτων σε κρατικούς, δημοτικούς,\nκοινοτικούς ή ιδιωτικούς φορείς, η) η φοίτηση σε σχολές επαγγελματικής ή άλλης εκπαίδευσης ή κατάρτισης,\nθ) η παρακολούθηση ειδικών προγραμμάτων κυκλοφοριακής αγωγής, ι) η παροχή κοινωφελούς εργασίας,\nια) η ανάθεση της επιμέλειας και επιτήρησης του ανηλίκου σε προστατευτικές εταιρείες ή σε επιμελητές\nανηλίκων και ιβ) η τοποθέτηση σε κατάλληλο κρατικό,\nδημοτικό, κοινοτικό ή ιδιωτικό ίδρυμα αγωγής.\n2. Σε κάθε περίπτωση, το δικαστήριο μπορεί να επιβάλει ως πρόσθετα αναμορφωτικά μέτρα επιπλέον υποχρεώσεις που αφορούν στον τρόπο ζωής του ανηλίκου\nή στη διαπαιδαγώγησή του. Σε εξαιρετικές περιπτώσεις\nμπορεί να επιβάλει δύο ή περισσότερα από τα μέτρα\nπου προβλέπονται στα στοιχεία α΄ έως και ια΄ της προηγούμενης παραγράφου.\n3. Η επιλογή του αναμορφωτικού μέτρου που πρόκειται να επιβληθεί διέπεται από την αρχή της επικουρικότητας, για την εφαρμογή της οποίας τα αναμορφωτικά\nμέτρα που προβλέπονται στα στοιχεία α΄- θ΄ της πρώτης\nπαραγράφου προτάσσονται των υπολοίπων. Το περιεχόμενο και η διάρκεια κάθε μέτρου πρέπει να είναι ανάλογα προς τη βαρύτητα της πράξης που έχει τελεστεί,\nτην προσωπικότητα του ανηλίκου και τις βιοτικές του\nσυνθήκες. Με αποφάσεις του Υπουργού Δικαιοσύνης,\nΔιαφάνειας και Ανθρωπίνων Δικαιωμάτων ρυθμίζονται\nόλα τα θέματα που αφορούν στην επιβολή και εκτέλεση\nτων μέτρων της πρώτης παραγράφου.\n4. Στην απόφαση του δικαστηρίου ορίζεται η μέγιστη\nδιάρκεια του αναμορφωτικού μέτρου."
    },
    {
      "provision_ref": "Art. 123",
      "section": "123",
      "title": "Άρθρο 123 - Θεραπευτικά μέτρα",
      "content": "Θεραπευτικά μέτρα\n1. Αν η κατάσταση του ανηλίκου απαιτεί ιδιαίτερη μεταχείριση, ιδίως αν αυτός πάσχει από ψυχική διαταραχή\nή από οργανική νόσο ή βρίσκεται σε κατάσταση που του\nδημιουργεί σοβαρή σωματική δυσλειτουργία ή του έχει\nγίνει έξη η χρήση ηλεκτρονικών υπολογιστών, οινοπνευματωδών ποτών ή ναρκωτικών ουσιών και δεν μπορεί\nνα την αποβάλει με τις δικές του δυνάμεις ή εμφανίζει\nουσιώδη καθυστέρηση στην πνευματική και ηθική του\n\nανάπτυξη, το δικαστήριο διατάσσει: α) την ανάθεση της\nυπεύθυνης επιμέλειας του ανηλίκου στους γονείς, στους\nεπιτρόπους του ή σε ανάδοχη οικογένεια, β) την ανάθεση\nτης επιμέλειας του ανηλίκου σε προστατευτικές εταιρείες\nή σε επιμελητές ανηλίκων, γ) την παρακολούθηση συμβουλευτικού θεραπευτικού προγράμματος από τον ανήλικο ή δ) την παραπομπή του ανηλίκου σε θεραπευτικό ή\nάλλο κατάλληλο κατάστημα. Σε εξαιρετικές περιπτώσεις\nμπορεί να επιβληθούν τα μέτρα που προβλέπονται στα\nστοιχεία α΄ ή β΄ σε συνδυασμό με το μέτρο που προβλέπεται στο στοιχείο γ.\n2. Τα θεραπευτικά μέτρα διατάσσονται ύστερα από\nπροηγούμενη διάγνωση και γνωμοδότηση από εξειδικευμένη ομάδα ιατρών, ψυχολόγων και κοινωνικών\nλειτουργών, οι οποίοι κατά περίπτωση υπάγονται σε\nΜονάδα του Υπουργείου Δικαιοσύνης, Διαφάνειας και\nΑνθρωπίνων Δικαιωμάτων ή σε ιατρικά κέντρα υγείας\nή κρατικά νοσηλευτικά ιδρύματα."
    },
    {
      "provision_ref": "Art. 124",
      "section": "124",
      "title": "Άρθρο 124 - Μεταβολή ή άρση μέτρων",
      "content": "Μεταβολή ή άρση μέτρων\n1. Το δικαστήριο που δίκασε μπορεί οποτεδήποτε να\nαντικαταστήσει τα αναμορφωτικά μέτρα που επέβαλε με\nάλλα, αν το κρίνει αναγκαίο. Αν τα μέτρα εκπλήρωσαν\nτο σκοπό τους, τα αίρει.\n2. Το ίδιο μπορεί να πράξει και για τα θεραπευτικά μέτρα ύστερα από γνωμοδότηση, σύμφωνα με το άρθρο\n123 παρ. 2.\n3. Το δικαστήριο αντικαθιστά τα αναμορφωτικά μέτρα\nμε θεραπευτικά ύστερα από γνωμοδότηση, σύμφωνα με\nτο άρθρο 123 παρ. 2.\n4. Η συνδρομή των προϋποθέσεων αντικατάστασης\nή άρσης των αναμορφωτικών ή θεραπευτικών μέτρων\nελέγχεται από το δικαστήριο το αργότερο μετά την πάροδο ενός έτους από την επιβολή τους."
    },
    {
      "provision_ref": "Art. 125",
      "section": "125",
      "title": "Άρθρο 125 - Διάρκεια μέτρων",
      "content": "Διάρκεια μέτρων\n1. Τα αναμορφωτικά μέτρα που επέβαλε το δικαστήριο\nπαύουν αυτοδικαίως, όταν ο ανήλικος συμπληρώσει το\nδέκατο όγδοο έτος της ηλικίας. Το δικαστήριο μπορεί,\nμε ειδικά αιτιολογημένη απόφασή του, να παρατείνει τα\nμέτρα έως τη συμπλήρωση του εικοστού πρώτου έτους.\n2. Τα θεραπευτικά μέτρα επιτρέπεται να παραταθούν\nκαι μετά το δέκατο όγδοο έτος ύστερα από γνωμοδότηση, σύμφωνα με το άρθρο 123 παρ. 2, έως τη συμπλήρωση του εικοστού πρώτου έτους."
    },
    {
      "provision_ref": "Art. 126",
      "section": "126",
      "title": "Άρθρο 126 - Ποινική μεταχείριση των ανηλίκων",
      "content": "Ποινική μεταχείριση των ανηλίκων\n1. Η αξιόποινη πράξη που τελέστηκε από ανήλικο δώδεκα έως δεκαπέντε ετών δεν καταλογίζεται σε αυτόν.\nΤο δικαστήριο μπορεί να του επιβάλει αναμορφωτικά ή\nθεραπευτικά μέτρα.\n2. Σε ανήλικο που τέλεσε αξιόποινη πράξη και έχει συμπληρώσει το δέκατο πέμπτο έτος της ηλικίας του επιβάλλονται επίσης αναμορφωτικά ή θεραπευτικά μέτρα,\nεκτός αν κρίνεται αναγκαίο να επιβληθεί περιορισμός\nσε ειδικό κατάστημα κράτησης νέων κατά το επόμενο\nάρθρο.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 127",
      "section": "127",
      "title": "Άρθρο 127 - Περιορισμός σε ειδικό κατάστημα",
      "content": "Περιορισμός σε ειδικό κατάστημα\nκράτησης νέων\n1. Περιορισμός σε ειδικό κατάστημα κράτησης νέων\nεπιβάλλεται μόνο σε ανηλίκους που έχουν συμπληρώσει\nτο δέκατο πέμπτο έτος της ηλικίας τους, εφόσον η πράξη\nτους, αν την τελούσε ενήλικος θα ήταν κακούργημα και\nεμπεριέχει στοιχεία βίας ή στρέφεται κατά της ζωής ή της\nσωματικής ακεραιότητας. Η απόφαση πρέπει να περιέχει\nειδική και εμπεριστατωμένη αιτιολογία, από την οποία να\nπροκύπτει γιατί τα αναμορφωτικά ή θεραπευτικά μέτρα\nή η έκτιση της ποινής στην κατοικία σε συνδυασμό με\nτέτοια μέτρα δεν κρίνονται στη συγκεκριμένη περίπτωση επαρκή ενόψει των ιδιαίτερων συνθηκών τέλεσης της\nπράξης και της προσωπικότητας του ανηλίκου.\n2. Στην απόφαση ορίζεται επακριβώς ο χρόνος παραμονής του ανηλίκου στο κατάστημα αυτό, σύμφωνα\nμε το άρθρο 54."
    },
    {
      "provision_ref": "Art. 128",
      "section": "128",
      "title": "Άρθρο 128 - Αντικατάσταση του περιορισμού",
      "content": "Αντικατάσταση του περιορισμού\nσε ειδικό κατάστημα κράτησης νέων\n1. Ο περιορισμός σε ειδικό κατάστημα κράτησης νέων\nμπορεί να αντικατασταθεί εν όλω ή εν μέρει από την\nκατ’ οίκον έκτιση της ποινής, με ανάλογη εφαρμογή του\nάρθρου 105 παρ. 2.\n2. Το ίδιο ισχύει για την εν μέρει αντικατάσταση του\nπεριορισμού από την παροχή κοινωφελούς εργασίας, με\nανάλογη εφαρμογή του άρθρου 105 Α. Το δικαστήριο\nορίζει το κατάλληλο για τον ανήλικο είδος κοινωφελούς\nεργασίας."
    },
    {
      "provision_ref": "Art. 129",
      "section": "129",
      "title": "Άρθρο 129 - Απόλυση υπό όρο",
      "content": "Απόλυση υπό όρο\n1. Το δικαστήριο απολύει υπό όρο τον ανήλικο μετά\nτη λήξη του ενός δευτέρου του περιορισμού σε ειδικό\nκατάστημα κράτησης νέων και ορίζει τον χρόνο της δοκιμασίας, που δεν μπορεί να υπερβαίνει το υπόλοιπο της\nποινής. Για τη χορήγηση της υπό όρο απόλυσης, ως περιορισμός που εκτίθηκε θεωρείται και αυτός που υπολογίστηκε ευεργετικά σύμφωνα με τις ισχύουσες διατάξεις.\n2. Η απόλυση υπό όρο χορηγείται οπωσδήποτε, εκτός\nαν κριθεί με ειδική αιτιολογία ότι η διαγωγή του ανηλίκου κατά την έκτιση του περιορισμού καθιστά απολύτως\nαναγκαία τη συνέχιση της κράτησής του, για να αποτραπεί η τέλεση από αυτόν νέων αξιόποινων πράξεων.\n3. Για τη χορήγηση της υπό όρο απόλυσης, η διεύθυνση του καταστήματος στο οποίο κρατείται ο ανήλικος\nυποβάλλει αίτηση προς το Τριμελές Δικαστήριο Ανηλίκων στο Πλημμελειοδικείο του τόπου όπου εκτίεται ο\nπεριορισμός μαζί με έκθεση της κοινωνικής υπηρεσίας\nτου καταστήματος δύο μήνες πριν συμπληρωθεί η έκτιση του ενός δευτέρου του περιορισμού που επιβλήθηκε. Ο ανήλικος κλητεύεται υποχρεωτικά δέκα τουλάχιστον ημέρες πριν από τη συνεδρίαση του δικαστηρίου,\nκατά την οποία μπορεί να παραστεί αυτοπροσώπως ή\nνα εκπροσωπηθεί από συνήγορο που διορίζει με απλό\nέγγραφο θεωρημένο, ως προς το γνήσιο της υπογραφής, από το διευθυντή του καταστήματος κράτησης,\n\nαπό δικηγόρο ή από τις αρμόδιες αρχές. Αν η αίτηση για\nαπόλυση υπό όρο δε γίνει δεκτή, νέα αίτηση μπορεί να\nυποβληθεί μετά δύο μήνες από την απόρριψη, εκτός αν\nυπάρξουν νέα στοιχεία.\n4. Η απόλυση υπό όρο μπορεί να χορηγηθεί και πριν\nαπό την έκτιση του ενός δευτέρου του περιορισμού που\nεπιβλήθηκε, μόνο για σπουδαίους λόγους και εφόσον\nέχει εκτιθεί πραγματικά το ένα τρίτο αυτού.\n5. Στον απολυόμενο μπορεί να επιβληθούν κατά τη\nδιάρκεια του χρόνου δοκιμασίας υποχρεώσεις που αφορούν στον τρόπο ζωής του και ιδίως στον τόπο διαμονής,\nστη διαπαιδαγώγηση ή την παρακολούθηση εγκεκριμένου από το νόμο θεραπευτικού προγράμματος απεξάρτησης από ναρκωτικές ή άλλες ουσίες. Αν ο απολυόμενος παραβιάσει τους όρους που του έχουν επιβληθεί, η\nαπόλυση μπορεί να ανακληθεί, όταν πιθανολογείται ότι\nενόψει της βαρύτητας της παράβασης των υποχρεώσεών, του τρόπου και των εν γένει συνθηκών που αυτή\nσυντελέσθηκε, δεν παρέχει ο ανήλικος την προσδοκία\nότι στο μέλλον θα τηρήσει τις υποχρεώσεις του. Σε περίπτωση ανάκλησης, ο χρόνος από την απόλυση έως\nτη νέα σύλληψη δεν υπολογίζεται στην εκτιθείσα ποινή.\n6. Αν ο απολυόμενος κατά το χρόνο δοκιμασίας καταδικασθεί για πράξη που αν τελούσε ενήλικος θα χαρακτηριζόταν ως κακούργημα ή πλημμέλημα από δόλο, η\nαπόλυση αίρεται και εφαρμόζεται το άρθρο 132.\n7. Αν μετά την απόλυση παρέλθει ο χρόνος δοκιμασίας\nτον οποίο όρισε η απόφαση χωρίς να γίνει ανάκληση, η\nποινή θεωρείται ότι εκτίθηκε."
    },
    {
      "provision_ref": "Art. 129Α",
      "section": "129Α",
      "title": "Άρθρο 129Α - Απόλυση υπό τον όρο του κατ’ οίκον",
      "content": "Απόλυση υπό τον όρο του κατ’ οίκον\nπεριορισμού με ηλεκτρονική επιτήρηση\n1. Ανήλικοι οι οποίοι καταδικάσθηκαν σε ποινή περιορισμού σε ειδικό κατάστημα κράτησης νέων, μπορούν,\nμετά από αίτησή τους, να απολυθούν υπό τον όρο του\nκατ’ οίκον περιορισμού με ηλεκτρονική επιτήρηση, όπως\nαυτός ορίζεται στο άρθρο 284 Κώδικα Ποινικής Δικονομίας, εφόσον έχουν εκτίσει το ένα τρίτο της ποινής\nτους. Η αίτηση συνοδεύεται από έκθεση της Κοινωνικής\nΥπηρεσίας του καταστήματος κράτησης και έκθεση της\nΥπηρεσίας Επιμελητών Ανηλίκων, όπου γίνεται ειδική\nμνεία στο ευρύτερο κοινωνικό περιβάλλον του καταδικασθέντος, με ιδιαίτερη αναφορά στις σχέσεις του με τα\nπρόσωπα με τα οποία ενδέχεται να συνοικήσει εάν του\nχορηγηθεί η απόλυση. Οι παρ. 2 και 3 εδ. β΄ και γ΄ του\nάρθρου 129 εφαρμόζονται και στην περίπτωση αυτή.\n2. Ως ποινή που εκτίθηκε θεωρείται αυτή που υπολογίστηκε ευεργετικά κατά τις ισχύουσες διατάξεις.\nΗ απόλυση υπό τον όρο του κατ’ οίκον περιορισμού με\nηλεκτρονική επιτήρηση δεν μπορεί πάντως να χορηγηθεί, αν ο ανήλικος δεν έχει παραμείνει στο κατάστημα για\nχρονικό διάστημα ίσο με το ένα πέμπτο της ποινής του.\n3. Η παρ. 6 του άρθρου 110 Α έχει και στην περίπτωση\nαυτή εφαρμογή.\n4. Το ίδιο ισχύει και για την παρ. 5 του άρθρου 129. Αν\nη απόλυση υπό τον όρο του κατ’ οίκον περιορισμού με\nηλεκτρονική επιτήρηση ανακληθεί, ο ανήλικος διατηρεί\nτο δικαίωμα να απολυθεί υπό όρο κατ’ άρθρο 129.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n5. Η απόλυση υπό τον όρο του κατ’ οίκον περιορισμού\nμε ηλεκτρονική επιτήρηση αίρεται αν ο ανήλικος, κατά\nτο χρονικό διάστημα που διαρκεί η εν λόγω απόλυση,\nτελέσει με δόλο πράξη που αν την τελούσε ενήλικος θα\nήταν πλημμέλημα, για την οποία καταδικάστηκε οποτεδήποτε αμετακλήτως. Στην περίπτωση αυτή, ο χρόνος\nαπό την απόλυση έως τη νέα σύλληψη δεν υπολογίζεται\nστην εκτιθείσα ποινή. Ο ανήλικος διατηρεί το δικαίωμα\nνα απολυθεί υπό όρο κατ’ άρθρο 129.\n6. Η απόλυση υπό τον όρο του κατ’ οίκον περιορισμού\nμε ηλεκτρονική επιτήρηση αίρεται αν ο ανήλικος, όσο\nδιαρκεί η εν λόγω απόλυση τελέσει πράξη που αν την\nτελούσε ενήλικος θα ήταν κακούργημα, για την οποία καταδικάστηκε οποτεδήποτε αμετακλήτως. Στην περίπτωση αυτή ο χρόνος από την απόλυση έως τη νέα σύλληψη\nδεν υπολογίζεται στην εκτιθείσα ποινή και ο ανήλικος\nαποκτά το δικαίωμα να απολυθεί υπό όρο κατ’ άρθρο\n129, αφού παραμείνει στο ειδικό κατάστημα κράτησης\nνέων ένα επιπλέον έτος σε σχέση με τα οριζόμενα στο\nάρθρο 129 παρ. 1 και 4. Το ίδιο ισχύει αν, κατά το χρόνο\nπου κατέστη η καταδίκη αμετάκλητη, είχε ήδη χορηγηθεί η απόλυση υπό όρο κατ’ άρθρο 129, χωρίς όμως\nνα έχει παρέλθει το χρονικό διάστημα που αναφέρεται\nστο άρθρο 129 παρ. 7. Δεν εφαρμόζεται το προηγούμενο εδάφιο, αν κατά τον χρόνο που κατέστη η καταδίκη\nαμετάκλητη, είχε ήδη χορηγηθεί η απόλυση υπό όρο κατ’\nάρθρο 129 χωρίς να έχει ανακληθεί, με αποτέλεσμα να\nθεωρείται η ποινή για την οποία χορηγήθηκε η απόλυση\nήδη εκτιθείσα κατά τα οριζόμενα στο άρθρο 129 παρ. 7.\n7. Η παρ. 7 του άρθρου 129 ισχύει και στην περίπτωση\nαυτή."
    },
    {
      "provision_ref": "Art. 130",
      "section": "130",
      "title": "Άρθρο 130 - Εκδίκαση μετά τη συμπλήρωση",
      "content": "Εκδίκαση μετά τη συμπλήρωση\nτου δέκατου όγδοου έτους\n1. Η διάταξη του άρθρου 126 παρ. 1 εφαρμόζεται και\nγια ανηλίκους που τέλεσαν αξιόποινη πράξη πριν τη συμπλήρωση του δέκατου πέμπτου έτους και εισάγονται σε\nδίκη μετά τη συμπλήρωση του δέκατου όγδοου έτους.\nΣτην περίπτωση αυτή τα αναμορφωτικά μέτρα παύουν\nαυτοδικαίως όταν ο υπαίτιος συμπληρώσει το εικοστό\nπέμπτο έτος της ηλικίας του.\n2. Η διάταξη του άρθρου 127 παρ. 1 εφαρμόζεται και\nγια τους ανηλίκους που τέλεσαν αξιόποινη πράξη μετά\nτη συμπλήρωση του δέκατου πέμπτου έτους της ηλικίας\nτους και εισάγονται σε δίκη μετά τη συμπλήρωση του\nδέκατου όγδοου έτους. Το εδ. β΄ της προηγούμενης παραγράφου ισχύει και στην περίπτωση αυτή.\n3. Αν το δικαστήριο κρίνει ότι η επιβολή αναμορφωτικών ή θεραπευτικών μέτρων δεν είναι επαρκής και\nότι ο περιορισμός σε ειδικό κατάστημα κράτησης νέων,\nμολονότι αναγκαίος για τον ποινικό σωφρονισμό του\nκαταδικασθέντος, δεν είναι πλέον σκόπιμος λόγω της\nηλικίας του, μπορεί να διατάξει την έκτιση της ποινής\nσε σωφρονιστικό κατάστημα. Στην περίπτωση αυτή ο\nκαταδικασθείς κρατείται χωριστά από τους άλλους ενήλικους καταδίκους.\n4. Την απόφαση αυτή μπορεί να λάβει το δικαστήριο\nτου τόπου έκτισης της ποινής και μετά τον εγκλεισμό\n\nστο ειδικό κατάστημα κράτησης νέων, ύστερα από αίτηση της διεύθυνσης του καταστήματος ή του αρμόδιου\nεισαγγελέα, μετά από ακρόαση των ανωτέρω και του\nκαταδικασθέντος. Όταν ο καταδικασθείς συμπληρώνει\nτο 21ο έτος της ηλικίας του, και στη συνέχεια ανά έτος,\nτο ίδιο δικαστήριο εξετάζει και αυτεπαγγέλτως αν συντρέχει περίπτωση έκτισης της ποινής σε σωφρονιστικό\nκατάστημα."
    },
    {
      "provision_ref": "Art. 131",
      "section": "131",
      "title": "Άρθρο 131 - Έναρξη εκτέλεσης της απόφασης μετά",
      "content": "Έναρξη εκτέλεσης της απόφασης μετά\nτη συμπλήρωση του δέκατου όγδοου έτους\n1. Αν ο καταδικασθείς σε περιορισμό σε ειδικό κατάστημα κράτησης νέων συμπλήρωσε το δέκατο όγδοο\nέτος της ηλικίας του πριν αρχίσει η εκτέλεση της απόφασης, το δικαστήριο που δίκασε, αν κρίνει ότι ο περιορισμός αυτός δεν είναι πλέον σκόπιμος λόγω της ηλικίας\nτου καταδικασθέντος, μπορεί να διατάξει την έκτιση της\nποινής σε σωφρονιστικό κατάστημα.\n2. Οι παράγραφοι 3 εδ. β΄ και 4 του προηγούμενου\nάρθρου ισχύουν και στην περίπτωση αυτή."
    },
    {
      "provision_ref": "Art. 132",
      "section": "132",
      "title": "Άρθρο 132 - Συρροή",
      "content": "Συρροή\n1. Αν ο κρατούμενος σε ειδικό κατάστημα κράτησης\nνέων διαπράξει αξιόποινη πράξη πριν συμπληρώσει το\nδέκατο όγδοο έτος της ηλικίας του ή αν συντρέξει άλλη\nπερίπτωση συρροής κατά το άρθρο 97, το δικαστήριο\nεπαυξάνει την ποινή που είχε καθορίσει με την προηγούμενη απόφασή του χωρίς να υπερβεί τα όρια του\nάρθρου 54.\n2. Το ίδιο ισχύει αν ο κρατούμενος σε ειδικό κατάστημα κράτησης νέων διαπράξει αξιόποινη πράξη μετά\nτη συμπλήρωση του δέκατου όγδοου και πριν από τη\nσυμπλήρωση του εικοστού πέμπτου έτους της ηλικίας\nτου και το δικαστήριο του επιβάλει περιορισμό σε ειδικό\nκατάστημα κράτησης νέων, κατ’ εφαρμογή του άρθρου\n133 παρ. 1 στοιχείο α΄ ή ποινή φυλάκισης.\n3. Αν ο κρατούμενος σε ειδικό κατάστημα κράτησης\nνέων διαπράξει κακούργημα μετά τη συμπλήρωση του\nδέκατου όγδοου και πριν από τη συμπλήρωση του εικοστού πέμπτου έτους της ηλικίας του, για το οποίο του\nεπιβάλλεται ποινή κάθειρξης, κατ’ εφαρμογή του άρθρου\n133 στοιχείο β΄, το δικαστήριο επιβάλλει συνολική ποινή\nκάθειρξης επαυξημένη. Η επαύξηση δεν μπορεί να είναι\nκατώτερη από το ένα δεύτερο της ποινής που είχε καθορίσει η προηγούμενη απόφαση του δικαστηρίου. Κατά τα\nλοιπά εφαρμόζονται οι διατάξεις του άρθρου 94 παρ. 1."
    },
    {
      "provision_ref": "Art. 133",
      "section": "133",
      "title": "Άρθρο 133 - Νεαροί ενήλικες",
      "content": "Νεαροί ενήλικες\nΌταν ο δράστης κατά τον χρόνο τέλεσης αξιόποινης\nπράξης δεν έχει συμπληρώσει το εικοστό πέμπτο έτος\nτης ηλικίας του, το δικαστήριο μπορεί: α) να διατάξει τον\nπεριορισμό του σε ειδικό κατάστημα κράτησης νέων\n(άρθρο 54) εφόσον κρίνει ότι η τέλεση της πράξης οφείλεται στην ελλιπή ανάπτυξη της προσωπικότητάς του,\nλόγω της νεαρής ηλικίας και ότι ο περιορισμός αυτός θα\nείναι αρκετός για να αποφευχθεί η τέλεση άλλων εγκλη-\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nμάτων, ή β) να επιβάλει μειωμένη ποινή (άρθρο 83). Στην\nπερίπτωση αυτή εφαρμόζεται η διάταξη της παρ. 3 εδ. β΄\nτου άρθρου 130.\nΔΕΥΤΕΡΟ ΒΙΒΛΙΟ\nΕΙΔΙΚΟ ΜΕΡΟΣ\nΠΡΩΤΟ ΚΕΦΑΛΑΙΟ\nΠΡΟΣΒΟΛΕΣ ΤΟΥ ΔΗΜΟΚΡΑΤΙΚΟΥ\nΠΟΛΙΤΕΥΜΑΤΟΣ"
    },
    {
      "provision_ref": "Art. 134",
      "section": "134",
      "title": "Άρθρο 134 - Εσχάτη προδοσία",
      "content": "Εσχάτη προδοσία\n1. Όποιος επιχειρεί με βία ή απειλή βίας να καταλύσει,\nνα μεταβάλει, να αλλοιώσει ή να καταστήσει ανενεργό,\nδιαρκώς ή προσκαίρως, το δημοκρατικό πολίτευμα που\nστηρίζεται στη λαϊκή κυριαρχία ή θεμελιώδεις αρχές ή\nθεσμούς του πολιτεύματος αυτού ή να αποστερήσει τον\nΠρόεδρο της Δημοκρατίας ή αυτόν που ασκεί την προεδρική εξουσία, τον Πρωθυπουργό, την Κυβέρνηση ή τη\nΒουλή από την εξουσία που έχουν κατά το Σύνταγμα,\nτιμωρείται με κάθειρξη ισόβια ή πρόσκαιρη τουλάχιστον\nδέκα ετών.\n2. Με την ίδια ποινή τιμωρείται και: (α) όποιος επιχειρεί\nνα τελέσει την πράξη της προηγούμενης παραγράφου με\nκατάχρηση της ιδιότητάς του ως οργάνου του κράτους ή\nμε σφετερισμό της ιδιότητας αυτής, καθώς και (β) όποιος\nασκεί την εξουσία που ο ίδιος ή άλλος κατέλαβε με τους\nτρόπους και τα μέσα που προβλέπει το άρθρο αυτό.\n3. Θεμελιώδεις αρχές και θεσμοί του πολιτεύματος θεωρούνται στο Κεφάλαιο αυτό: α) η ανάδειξη του Αρχηγού του Κράτους με εκλογή, β) το δικαίωμα του λαού να\nεκλέγει τη Βουλή με γενικές, άμεσες, ελεύθερες, ίσες και\nμυστικές ψηφοφορίες μέσα στα συνταγματικά χρονικά\nπλαίσια, γ) το κοινοβουλευτικό σύστημα διακυβέρνησης,\nδ) η αρχή του πολυκομματισμού, ε) η αρχή της διάκρισης\nτων λειτουργιών, όπως προβλέπεται στο Σύνταγμα, στ) η\nαρχή της δέσμευσης του νομοθέτη από το Σύνταγμα και\nτης εκτελεστικής και της δικαστικής λειτουργίας από το\nΣύνταγμα και τους νόμους, ζ) η αρχή της ανεξαρτησίας\nτης δικαιοσύνης και η) η γενική ισχύς και προστασία των\nατομικών δικαιωμάτων που προβλέπει το Σύνταγμα."
    },
    {
      "provision_ref": "Art. 135",
      "section": "135",
      "title": "Άρθρο 135 - Προπαρασκευαστικές πράξεις",
      "content": "Προπαρασκευαστικές πράξεις\n1. Όποιος δημόσια ή με τη διάδοση εγγράφων, εικόνων\nή παραστάσεων ή μέσω του διαδικτύου προκαλεί με\nπρόθεση ή προσπαθεί να διεγείρει άλλους στο να επιχειρήσουν πράξεις από εκείνες που αναφέρονται στο προηγούμενο άρθρο τιμωρείται με κάθειρξη έως δέκα έτη.\n2. Με την ίδια ποινή τιμωρείται και όποιος οργανώνεται\nμε άλλον ή άλλους με σκοπό να εκτελέσουν πράξη από\nεκείνες που αναφέρονται στο προηγούμενο άρθρο ή σε\nσυνεννόηση με ξένη κυβέρνηση προπαρασκευάζει την\nεκτέλεση μιας απ’ αυτές τις πράξεις."
    },
    {
      "provision_ref": "Art. 136",
      "section": "136",
      "title": "Άρθρο 136 - Παρεπόμενες ποινές",
      "content": "Παρεπόμενες ποινές\nΣτις περιπτώσεις των άρθρων 134 και 135, μαζί με την\nποινή της κάθειρξης το δικαστήριο επιβάλλει και αποστέρηση θέσεων και αξιωμάτων."
    },
    {
      "provision_ref": "Art. 137",
      "section": "137",
      "title": "Άρθρο 137 - Έμπρακτη μετάνοια",
      "content": "Έμπρακτη μετάνοια\n1. Στις περιπτώσεις των άρθρων 134 και 135, ο δράστης μένει ατιμώρητος αν με δική του θέληση παρεμπόδισε την επέλευση του αποτελέσματος που επιδίωξε με\nτην πράξη του ή συντέλεσε αποφασιστικά στη ματαίωσή\nτου.\n2. Αν στις περιπτώσεις του άρθρου 134 ο δράστης συντέλεσε αποφασιστικά στην αποκατάσταση του δημοκρατικού πολιτεύματος, τιμωρείται με ποινή μειωμένη.\nΤο δικαστήριο όμως μπορεί, εκτιμώντας ελεύθερα όλες\nτις περιστάσεις, να κρίνει την πράξη του ατιμώρητη."
    },
    {
      "provision_ref": "Art. 137Α",
      "section": "137Α",
      "title": "Άρθρο 137Α - Βασανιστήρια",
      "content": "Βασανιστήρια\n1. Υπάλληλος ή στρατιωτικός, στα καθήκοντα του\nοποίου ανάγεται η δίωξη, η ανάκριση ή η εξέταση αξιόποινων πράξεων ή πειθαρχικών παραπτωμάτων ή η\nεκτέλεση ποινών ή η φύλαξη ή η επιμέλεια κρατουμένων, τιμωρείται με κάθειρξη έως δέκα έτη, εάν υποβάλλει\nσε βασανιστήρια κατά την εκτέλεση αυτών των καθηκόντων πρόσωπο που βρίσκεται στην εξουσία του με\nσκοπό: α) να αποσπάσει από αυτό ή από τρίτο πρόσωπο\nομολογία, κατάθεση, πληροφορία ή δήλωση ιδίως αποκήρυξης ή αποδοχής πολιτικής ή άλλης ιδεολογίας, β) να\nτο τιμωρήσει ή γ) να εκφοβίσει αυτό ή τρίτα πρόσωπα.\nΜε την ίδια ποινή τιμωρείται υπάλληλος ή στρατιωτικός,\nπου με εντολή των προϊσταμένων του ή αυτοβούλως\nσφετερίζεται τέτοια καθήκοντα και τελεί τις πράξεις του\nπροηγούμενου εδαφίου.\n2. Επιβάλλεται κάθειρξη τουλάχιστον δέκα ετών αν οι\nπράξεις της προηγούμενης παραγράφου: α) τελούνται\nμε μέσα ή τρόπους συστηματικού βασανισμού, ιδίως\nκτυπήματα στα πέλματα του θύματος (φάλαγγα), ηλεκτροσόκ, εικονική εκτέλεση ή παραισθησιογόνες ουσίες\nή β) έχουν ως αποτέλεσμα τη βαριά σωματική βλάβη του\nθύματος. Η ποινή αυτή επιβάλλεται και όταν ο υπαίτιος,\nως προϊστάμενος, έδωσε την εντολή τέλεσής τους.\n3. Σωματική κάκωση, βλάβη της υγείας, άσκηση παράνομης σωματικής ή ψυχολογικής βίας και κάθε άλλη\nσοβαρή προσβολή της ανθρώπινης αξιοπρέπειας, που\nτελείται από τα πρόσωπα, υπό τις περιστάσεις και για\nτους σκοπούς που προβλέπει η παράγραφος 1, εφόσον\nδεν υπάγεται στην έννοια των βασανιστηρίων, τιμωρείται με φυλάκιση τουλάχιστον τριών ετών και χρηματική\nποινή, αν δεν τιμωρείται βαρύτερα με άλλη διάταξη. Επιβάλλεται κάθειρξη έως δέκα έτη αν συντρέχει η περίπτωση β΄ της προηγούμενης παραγράφου. Ως προσβολές\nτης ανθρώπινης αξιοπρέπειας θεωρούνται ιδίως: α) η\nχρησιμοποίηση ανιχνευτή αλήθειας, β) η παρατεταμένη απομόνωση, γ) η σοβαρή προσβολή της γενετήσιας\nαξιοπρέπειας.\n4. Αν οι πράξεις των προηγούμενων παραγράφων\nεπέφεραν το θάνατο του θύματος επιβάλλεται κάθειρξη\nισόβια ή πρόσκαιρη τουλάχιστον δέκα ετών.\n5. Βασανιστήρια συνιστούν, κατά το άρθρο αυτό, κάθε\nμεθοδευμένη πρόκληση έντονου σωματικού πόνου ή\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nσωματικής εξάντλησης επικίνδυνης για την υγεία ή ψυχικού πόνου ικανού να επιφέρει σοβαρή ψυχική βλάβη,\nκαθώς και κάθε παράνομη χρησιμοποίηση χημικών, ναρκωτικών ή άλλων φυσικών ή τεχνικών μέσων με σκοπό\nνα κάμψουν τη βούληση του θύματος. Δεν υπάγονται\nστην έννοια των βασανιστηρίων πράξεις ή συνέπειες\nσυμφυείς προς τη νόμιμη εκτέλεση ποινής ή άλλου νόμιμου περιορισμού της ελευθερίας ή προς άλλο νόμιμο\nμέτρο δικονομικού καταναγκασμού.\n6. Η καταδίκη για τις πράξεις των παραγράφων 1 έως\n4 συνεπάγεται αυτοδίκαιη αποστέρηση αξιωμάτων και\nθέσεων, που επέρχεται μόλις η καταδικαστική απόφαση\nγίνεται αμετάκλητη.\n7. Σε περίπτωση που οι πράξεις του άρθρου αυτού\nτελούνται υπό καθεστώς σφετερισμού της λαϊκής κυριαρχίας, η προθεσμία της παραγραφής αρχίζει μόλις\nαποκατασταθεί η νόμιμη εξουσία.\n8. Η συνδρομή των όρων των άρθρων 20 έως 25 ουδέποτε αίρει τον άδικο χαρακτήρα των πράξεων αυτού\nτου άρθρου.\n9. Ο παθών των πράξεων του άρθρου αυτού δικαιούται\nνα απαιτήσει από τον αμετακλήτως καταδικασθέντα και\nαπό το δημόσιο, που ευθύνονται σε ολόκληρο, αποζημίωση για τις ζημίες που υπέστη και χρηματική ικανοποίηση για ψυχική οδύνη ή περιουσιακή βλάβη.\nΆρθρα 137Β – 137Δ\n(Καταργούνται)\nΔΕΥΤΕΡΟ ΚΕΦΑΛΑΙΟ\nΠΡΟΣΒΟΛΕΣ ΤΗΣ ΔΙΕΘΝΟΥΣ ΥΠΟΣΤΑΣΗΣ\nΤΗΣ ΧΩΡΑΣ\nΙ. ΠΡΟΣΒΟΛΕΣ ΤΗΣ ΕΔΑΦΙΚΗΣ ΑΚΕΡΑΙΟΤΗΤΑΣ\nΤΗΣ ΧΩΡΑΣ"
    },
    {
      "provision_ref": "Art. 138",
      "section": "138",
      "title": "Άρθρο 138 - Επιβουλή της ακεραιότητας της χώρας",
      "content": "Επιβουλή της ακεραιότητας της χώρας\n1. Όποιος επιχειρεί με βία ή απειλή βίας να αποσπάσει από το ελληνικό κράτος τμήμα του εδάφους ή του\nθαλάσσιου χώρου που ανήκει σε αυτό ή να τα συγχωνεύσει σε άλλο κράτος, τιμωρείται με κάθειρξη ισόβια\nή πρόσκαιρη τουλάχιστον δέκα ετών. Με την ίδια ποινή\nτιμωρείται και όποιος επιχειρεί να τελέσει την πράξη με\nκατάχρηση της ιδιότητάς του ως οργάνου του κράτους\nή με σφετερισμό της ιδιότητας αυτής.\n2. Οι διατάξεις των άρθρων 135 έως 137 έχουν και εδώ\nανάλογη εφαρμογή."
    },
    {
      "provision_ref": "Art. 139",
      "section": "139",
      "title": "Άρθρο 139 - Νόθευση αποδεικτικών",
      "content": "Νόθευση αποδεικτικών\nΌποιος νοθεύει, καταστρέφει ή κρύβει έγγραφα ή\nάλλα αντικείμενα που χρησιμεύουν για την απόδειξη\nτων εδαφικών δικαιωμάτων του ελληνικού κράτους ή την\nυποστήριξη συμφερόντων του τιμωρείται με κάθειρξη\nέως δέκα έτη.\n\nΙΙ. ΠΡΟΣΒΟΛΕΣ ΤΗΣ ΔΙΕΘΝΟΥΣ\nΕΙΡΗΝΗΣ ΤΗΣ ΧΩΡΑΣ"
    },
    {
      "provision_ref": "Art. 140",
      "section": "140",
      "title": "Άρθρο 140 - Έκθεση σε κίνδυνο πολέμου",
      "content": "Έκθεση σε κίνδυνο πολέμου\n1. Όποιος επιχειρεί με συνομιλίες ή διαπραγματεύσεις\nμε ξένη κυβέρνηση ή οργάνωση που ασκεί στην πράξη\nκρατική εξουσία σε ορισμένο τόπο να προκαλέσει πόλεμο ή εχθροπραξίες εναντίον του ελληνικού κράτους\nή συμμάχου του, τιμωρείται με κάθειρξη έως δέκα έτη.\n2. Αν εξαιτίας των ενεργειών του κηρύχθηκε πραγματικά πόλεμος ή άρχισαν εχθροπραξίες, επιβάλλεται\nκάθειρξη ισόβια ή πρόσκαιρη τουλάχιστον δέκα ετών.\n3.Οι ποινές των προηγούμενων παραγράφων επιβάλλονται αν οι πράξεις δεν τιμωρούνται βαρύτερα με άλλες\nδιατάξεις.\n4. Ο δράστης της πράξης της πρώτης παραγράφου\nμένει ατιμώρητος, αν με δική του θέληση παρεμπόδισε\nτην πρόκληση του πολέμου ή των εχθροπραξιών που\nεπιδίωξε με την πράξη του."
    },
    {
      "provision_ref": "Art. 141",
      "section": "141",
      "title": "Άρθρο 141 - Έκθεση σε κίνδυνο αντιποίνων",
      "content": "Έκθεση σε κίνδυνο αντιποίνων\n1. Όποιος, με πράξεις που θέτουν υπό αμφισβήτηση\nκυριαρχικά δικαιώματα άλλου κράτους ή με άλλες προκλητικές ενέργειες, εκθέτει το ελληνικό κράτος ή σύμμαχό του ή τους κατοίκους τους σε κίνδυνο αντιποίνων\nή εκθέτει σε κίνδυνο διατάραξης τις φιλικές σχέσεις της\nΕλλάδας ή συμμάχου της με ξένο κράτος, τιμωρείται με\nφυλάκιση έως τρία έτη ή χρηματική ποινή.\n2. Αν τα αντίποινα επήλθαν πραγματικά εξαιτίας των\nενεργειών του επιβάλλεται φυλάκιση τουλάχιστον τριών\nετών."
    },
    {
      "provision_ref": "Art. 142",
      "section": "142",
      "title": "Άρθρο 142 - Έκθεση σε κίνδυνο αντιποίνων από αμέλεια",
      "content": "Έκθεση σε κίνδυνο αντιποίνων από αμέλεια\nΑν η πράξη του προηγούμενου άρθρου τελέστηκε από\nαμέλεια επιβάλλεται παροχή κοινωφελούς εργασίας ή\nχρηματική ποινή και, αν εξαιτίας αυτής επήλθαν αντίποινα, φυλάκιση έως ένα έτος ή χρηματική ποινή.\nΆρθρο 142 Α\nΠαραβάσεις κανονισμών της Ε.Ε.\nΌποιος με πρόθεση παραβιάζει κυρώσεις ή περιοριστικά μέτρα, που έχουν επιβληθεί σε βάρος κρατών ή\nοντοτήτων ή οργανισμών ή φυσικών ή νομικών προσώπων, με κανονισμούς της ΕΕ τιμωρείται με φυλάκιση\nέως δύο έτη εκτός αν από άλλη διάταξη προβλέπεται\nβαρύτερη ποινή. Οι διατάξεις του προηγούμενου εδαφίου εφαρμόζονται και όταν οι προβλεπόμενες σε αυτό\nπράξεις δεν είναι αξιόποινες, κατά τους νόμους της χώρας στην οποία τελέστηκαν.\nΙΙΙ. ΠΡΟΣΒΟΛΕΣ ΤΗΣ ΑΜΥΝΤΙΚΗΣ\nΙΚΑΝΟΤΗΤΑΣ ΤΗΣ ΧΩΡΑΣ"
    },
    {
      "provision_ref": "Art. 143",
      "section": "143",
      "title": "Άρθρο 143 - Υπηρεσία στον εχθρό",
      "content": "Υπηρεσία στον εχθρό\n1. Έλληνας πολίτης, ο οποίος σε καιρό πολέμου κατά\nτου ελληνικού κράτους υπηρετεί στον στρατό του\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nεχθρού ή παίρνει όπλα κατά της ελληνικής πολιτείας\nή των συμμάχων της τιμωρείται με κάθειρξη ισόβια ή\nπρόσκαιρη τουλάχιστον δέκα ετών.\n2. Με την ίδια ποινή τιμωρείται και όποιος σε έδαφος\nτου ελληνικού κράτους που βρίσκεται υπό εχθρική κατοχή, υποστηρίζει τη δύναμη του εχθρού σε αυτό καταδίδοντας άτομα που αντιστέκονται στις δυνάμεις κατοχής\nή προσφέροντας τις υπηρεσίες του σε αυτές, με σκοπό\nτη διατήρηση του κατοχικού καθεστώτος."
    },
    {
      "provision_ref": "Art. 144",
      "section": "144",
      "title": "Άρθρο 144 - Υποστήριξη της πολεμικής δύναμης",
      "content": "Υποστήριξη της πολεμικής δύναμης\nτου εχθρού\n1. Όποιος σε πόλεμο που κηρύχθηκε ή που επίκειται\nκατά της ελληνικής πολιτείας: α) ενισχύει τις πολεμικές\nδυνάμεις του εχθρού υπηρετώντας σε αυτές ως στρατιώτης ή προσφέροντας μέσα ή υπηρεσίες ή β) βλάπτει τις\nελληνικές πολεμικές δυνάμεις καταστρέφοντας, αφαιρώντας ή μη παραδίδοντας τα πιο πάνω μέσα ή αρνούμενος τις οφειλόμενες υπηρεσίες, τιμωρείται με κάθειρξη\nισόβια ή πρόσκαιρη τουλάχιστον δέκα ετών.\n2. Ο ξένος υπήκοος που παρέχει στον εχθρικό στρατό\nτα μέσα ή τις υπηρεσίες της προηγούμενης παραγράφου\nδεν τιμωρείται, εκτός αν, κατά τον χρόνο της πράξης, κατοικούσε στην Ελλάδα ή σε έδαφος κατεχόμενο από την\nΕλλάδα ή αν όσα έδωσε προέρχονται από αυτά τα εδάφη.\n3. Όποιος σε πόλεμο που κηρύχθηκε ή που επίκειται\nκατά της ελληνικής πολιτείας επιχειρεί να ενισχύσει τις\nπολεμικές δυνάμεις του εχθρού ισχυριζόμενος ή διαδίδοντας ειδήσεις σχετικά με τις θέσεις, την ισχύ ή τις\nενέργειες των ελληνικών ένοπλων δυνάμεων τιμωρείται\nμε κάθειρξη έως δέκα έτη."
    },
    {
      "provision_ref": "Art. 145",
      "section": "145",
      "title": "Άρθρο 145 - (Καταργείται)",
      "content": "(Καταργείται)\nΙV. ΠΡΟΣΒΟΛΕΣ ΚΡΑΤΙΚΩΝ ΑΠΟΡΡΗΤΩΝ"
    },
    {
      "provision_ref": "Art. 146",
      "section": "146",
      "title": "Άρθρο 146 - Παραβίαση μυστικών της Πολιτείας",
      "content": "Παραβίαση μυστικών της Πολιτείας\n1. Όποιος παραδίδει ή αφήνει να περιέλθει στην κατοχή ή τη γνώση άλλου κρατικό απόρρητο τιμωρείται με\nκάθειρξη έως δέκα έτη.\n2. Αν η πράξη τελείται σε καιρό πολέμου, επιβάλλεται\nκάθειρξη ισόβια ή πρόσκαιρη τουλάχιστον δέκα ετών.\n3. Με τις ποινές των προηγούμενων παραγράφων τιμωρείται και όποιος δημόσια με οποιονδήποτε τρόπο\nή μέσω του διαδικτύου ανακοινώνει ή διαδίδει κρατικό\nαπόρρητο."
    },
    {
      "provision_ref": "Art. 147",
      "section": "147",
      "title": "Άρθρο 147 - Παραβίαση μυστικών της Πολιτείας",
      "content": "Παραβίαση μυστικών της Πολιτείας\nαπό αμέλεια\nΌποιος τελεί τις πράξεις του προηγούμενου άρθρου\nαπό αμέλεια, εφόσον τα απόρρητα ήταν υπηρεσιακώς\nεμπιστευμένα σε αυτόν ή τού ήταν προσιτά λόγω της\nδημόσιας υπηρεσίας του ή με εντολή κάποιας αρχής,\nτιμωρείται με φυλάκιση έως τρία έτη ή χρηματική ποινή\nκαι σε καιρό πολέμου, με φυλάκιση τουλάχιστον τριών\nετών και χρηματική ποινή."
    },
    {
      "provision_ref": "Art. 148",
      "section": "148",
      "title": "Άρθρο 148 - Κατασκοπεία",
      "content": "Κατασκοπεία\n1. Όποιος παράνομα πετυχαίνει να περιέλθει στην κατοχή ή στη γνώση του κρατικό απόρρητο τιμωρείται με\nφυλάκιση τουλάχιστον ενός έτους και χρηματική ποινή.\n2. Αν όμως ο υπαίτιος ενήργησε με σκοπό να χρησιμοποιήσει το κρατικό απόρρητο για να το διαβιβάσει\nσε άλλον ή να το ανακοινώσει δημόσια, με τρόπο που\nμπορεί να προκαλέσει κίνδυνο στα συμφέροντα του κράτους, επιβάλλεται κάθειρξη έως δέκα έτη και αν η πράξη\nέγινε σε καιρό πολέμου, κάθειρξη."
    },
    {
      "provision_ref": "Art. 149",
      "section": "149",
      "title": "Άρθρο 149 - Έννοια κρατικού απορρήτου",
      "content": "Έννοια κρατικού απορρήτου\nΚρατικό απόρρητο κατά την έννοια των άρθρων 146\nέως 148 είναι ένα γεγονός, αντικείμενο ή πληροφορία,\nη πρόσβαση στα οποία είναι δυνατή σε ένα προσδιορισμένο κύκλο προσώπων και που χαρακτηρίζονται ως\nμυστικά για να αποφευχθεί ο κίνδυνος προσβολής της\nεδαφικής ακεραιότητας, της αμυντικής ικανότητας, των\nδιεθνών σχέσεων ή των οικονομικών συμφερόντων του\nελληνικού κράτους και της διεθνούς ειρήνης.\nΆρθρα 150 – 151\n(Καταργούνται)"
    },
    {
      "provision_ref": "Art. 152",
      "section": "152",
      "title": "Άρθρο 152 - Παρεπόμενες ποινές",
      "content": "Παρεπόμενες ποινές\nΣτα εγκλήματα αυτού του Κεφαλαίου, το δικαστήριο,\nμαζί με την ποινή, επιβάλλει αποστέρηση θέσεων και\nαξιωμάτων.\nΤΡΙΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΑΛΛΩΝ ΚΡΑΤΩΝ"
    },
    {
      "provision_ref": "Art. 153",
      "section": "153",
      "title": "Άρθρο 153 - Προσβολές κατά των εκπροσώπων",
      "content": "Προσβολές κατά των εκπροσώπων\nάλλου κράτους\nΌποιος βιαιοπραγεί κατά του αρχηγού ή μέλους της\nκυβέρνησης άλλου κράτους κατά τη διάρκεια της παραμονής τους στην Ελλάδα, τιμωρείται με φυλάκιση έως\nτρία έτη, αν η πράξη δεν τιμωρείται βαρύτερα με άλλη\nδιάταξη."
    },
    {
      "provision_ref": "Art. 154",
      "section": "154",
      "title": "Άρθρο 154 - Προσβολή διπλωματικών αντιπροσώπων",
      "content": "Προσβολή διπλωματικών αντιπροσώπων\nΌποιος τελεί την πράξη του προηγούμενου άρθρου\nεναντίον πρεσβευτή διαπιστευμένου στην ελληνική πολιτεία ή άλλου διπλωματικού αντιπροσώπου κατά τον\nχρόνο παραμονής του στην Ελλάδα, τιμωρείται με φυλάκιση έως δύο έτη, αν η πράξη δεν τιμωρείται βαρύτερα\nαπό άλλη διάταξη."
    },
    {
      "provision_ref": "Art. 155",
      "section": "155",
      "title": "Άρθρο 155 - Προσβολή συμβόλων άλλου κράτους",
      "content": "Προσβολή συμβόλων άλλου κράτους\nΌποιος, για να εκδηλώσει μίσος ή περιφρόνηση, αφαιρεί, καταστρέφει, παραμορφώνει ή ρυπαίνει τη σημαία\nή έμβλημα της κυριαρχίας άλλου κράτους, που τελεί σε\nειρήνη με την Ελλάδα και είναι αναγνωρισμένο από αυτήν ή διακόπτει ή ηχητικά παρεμποδίζει την ανάκρουση\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nτου εθνικού του ύμνου, τιμωρείται με χρηματική ποινή ή\nπαροχή κοινωφελούς εργασίας. Η δίωξη ασκείται μόνο\nύστερα από αίτηση της αλλοδαπής κυβέρνησης."
    },
    {
      "provision_ref": "Art. 156",
      "section": "156",
      "title": "Άρθρο 156 - Προϋποθέσεις της δίωξης",
      "content": "Προϋποθέσεις της δίωξης\nΤα εγκλήματα αυτού του Κεφαλαίου διώκονται μόνο\nαν η Ελλάδα διατηρεί διπλωματικές σχέσεις με το αλλοδαπό κράτος και η αμοιβαιότητα είναι εξασφαλισμένη\nτόσο κατά τον χρόνο τέλεσης της πράξης, όσο και κατά\nτον χρόνο εκδίκασής της.\nΤΕΤΑΡΤΟ ΚΕΦΑΛΑΙΟ\nΙ. ΕΓΚΛΗΜΑΤΑ ΚΑΤΑ ΤΩΝ ΠΟΛΙΤΕΙΑΚΩΝ\nΚΑΙ ΠΟΛΙΤΙΚΩΝ ΟΡΓΑΝΩΝ\nΕΓΚΛΗΜΑΤΑ ΚΑΤΑ ΤΟΥ ΠΡΟΕΔΡΟΥ\nΤΗΣ ΔΗΜΟΚΡΑΤΙΑΣ, ΤΗΣ ΒΟΥΛΗΣ,\nΤΗΣ ΚΥΒΕΡΝΗΣΗΣ ΚΑΙ ΟΡΓΑΝΩΝ\nΤΟΠΙΚΗΣ ΑΥΤΟΔΙΟΙΚΗΣΗΣ"
    },
    {
      "provision_ref": "Art. 157",
      "section": "157",
      "title": "Άρθρο 157 - Προσβολές κατά του Προέδρου της Δημοκρατίας,",
      "content": "Προσβολές κατά του Προέδρου της Δημοκρατίας,\nτης Βουλής ή της Κυβέρνησης\nκαι οργάνων τοπικής αυτοδιοίκησης\n1. Όποιος με βία ή απειλή βίας επιχειρεί να εξαναγκάσει τον Πρόεδρο της Δημοκρατίας ή εκείνον που ασκεί\nτην προεδρική εξουσία, τη Βουλή, την Κυβέρνηση ή μέλος τους σε εκτέλεση, παράλειψη ή ανοχή πράξης που\nανάγεται στα καθήκοντά τους, καθώς και όποιος βιαιοπραγεί εναντίον τους κατά την άσκηση των καθηκόντων\nτους, τιμωρείται με κάθειρξη έως δέκα έτη. Η ίδια ποινή\nεπιβάλλεται αν η πράξη στρέφεται κατά αρχηγού αναγνωρισμένου κατά τον κανονισμό της Βουλής πολιτικού\nκόμματος.\n2. Ο υπαίτιος των πράξεων της παραγράφου 1 εναντίον του περιφερειάρχη, του δημάρχου, του περιφερειακού ή δημοτικού συμβουλίου τοπικής αυτοδιοίκησης ή\nμέλους του τιμωρείται με φυλάκιση και χρηματική ποινή.\n3. Αν τα πρόσωπα κατά των οποίων στράφηκαν οι πράξεις των προηγούμενων παραγράφων διέτρεξαν κίνδυνο\nζωής ή βαριάς σωματικής βλάβης, επιβάλλεται κάθειρξη\nγια την πράξη της παραγράφου 1 και φυλάκιση τουλάχιστον τριών ετών για την πράξη της παραγράφου 2."
    },
    {
      "provision_ref": "Art. 158",
      "section": "158",
      "title": "Άρθρο 158 - Νόθευση εκλογής ή ψηφοφορίας",
      "content": "Νόθευση εκλογής ή ψηφοφορίας\n1. Όποιος με οποιονδήποτε τρόπο προκαλεί την παραγωγή μη γνήσιου αποτελέσματος σε εκλογή ή ψηφοφορία που διενεργείται από τη Βουλή ή κάποια επιτροπή της ή νοθεύει το γνήσιο αποτέλεσμα της εκλογής\nή ψηφοφορίας τιμωρείται με φυλάκιση έως δύο έτη ή\nχρηματική ποινή.\n2. Ο υπαίτιος των πράξεων της προηγούμενης παραγράφου σε εκλογή ή ψηφοφορία που διενεργείται από\nπεριφερειακό ή δημοτικό συμβούλιο τοπικής αυτοδιοίκησης ή κάποια επιτροπή τους τιμωρείται με φυλάκιση\nέως ένα έτος ή χρηματική ποινή."
    },
    {
      "provision_ref": "Art. 159",
      "section": "159",
      "title": "Άρθρο 159 - Δωροληψία πολιτικών προσώπων",
      "content": "Δωροληψία πολιτικών προσώπων\n1. Με κάθειρξη και χρηματική ποινή έως χίλιες ημερήσιες μονάδες τιμωρείται ο Πρωθυπουργός, τα μέλη της\nΚυβέρνησης, ο βουλευτής, ο περιφερειάρχης, ο δήμαρχος ή τα μέλη των κατά το άρθρο 157 παρ. 2 συμβουλίων\nή των επιτροπών τους, οι οποίοι ζητούν ή λαμβάνουν\nάμεσα ή μέσω τρίτου, για τους εαυτούς τους ή άλλους,\nοποιασδήποτε φύσης ωφελήματα που δεν δικαιούνται\nή απαιτούν τέτοια ως αντάλλαγμα για ενέργεια ή παράλειψή τους, μελλοντική ή ήδη τελειωμένη, που ανάγεται\nστα καθήκοντά τους ή αντίκειται σε αυτά.\n2. Με τις ίδιες ποινές τιμωρείται το μέλος της Βουλής,\nτων συμβουλίων τοπικής αυτοδιοίκησης και των επιτροπών τους που σχετικά με κάποια εκλογή ή ψηφοφορία η\nοποία διενεργείται από τα ως άνω σώματα ή επιτροπές\nδέχεται την παροχή ή υπόσχεση οποιασδήποτε φύσης\nωφελήματος, για τον εαυτό του ή για άλλον, ή ζητεί τέτοιο ως αντάλλαγμα για να μη λάβει μέρος στην εκλογή\nή ψηφοφορία, για να υποστηρίξει ορισμένο θέμα προς\nψήφιση ή για να ψηφίσει με ορισμένο τρόπο.\n3. Σε περίπτωση καταδίκης για τις πράξεις των προηγούμενων παραγράφων επιβάλλεται και έκπτωση από\nτη δημόσια θέση που κατέχει ο καταδικασθείς.\n4. Οι παράγραφοι 1 και 2 εφαρμόζονται και όταν η πράξη τελείται από: α) μέλη κοινοβουλευτικών συνελεύσεων\nδιεθνών ή υπερεθνικών οργανισμών στους οποίους η Ελλάδα είναι μέλος, β) μέλη του Ευρωπαϊκού Κοινοβουλίου\nή της Ευρωπαϊκής Επιτροπής. Στις περιπτώσεις αυτές οι\nελληνικοί ποινικοί νόμοι εφαρμόζονται και όταν η πράξη\nτελείται στην αλλοδαπή, ακόμα κι αν δεν είναι αξιόποινη\nκατά τους νόμους της χώρας όπου τελέστηκε.\n5. Οι διατάξεις των άρθρων 238 και 263Α παρ. 2 έως 5\nέχουν ανάλογη εφαρμογή και στα εγκλήματα των προηγούμενων παραγράφων."
    },
    {
      "provision_ref": "Art. 159Α",
      "section": "159Α",
      "title": "Άρθρο 159Α - Δωροδοκία πολιτικών προσώπων",
      "content": "Δωροδοκία πολιτικών προσώπων\n1. Όποιος υπόσχεται ή παρέχει στον Πρωθυπουργό ή\nμέλος της Κυβέρνησης, τον περιφερειάρχη ή το δήμαρχο, άμεσα ή μέσω άλλου, οποιαδήποτε ωφελήματα που\nδεν δικαιούται για τον εαυτό του ή για άλλον, για ενέργεια\nή παράλειψή του μελλοντική ή ήδη τελειωμένη, που ανάγεται στα καθήκοντά του ή αντίκειται σε αυτά, τιμωρείται\nμε κάθειρξη έως δέκα έτη και χρηματική ποινή έως χίλιες\nημερήσιες μονάδες.\n2. Με την ίδια ποινή τιμωρείται όποιος σχετικά με εκλογή ή ψηφοφορία που διενεργείται από τη Βουλή, ή το\nκατά το άρθρο 157 παρ. 2 συμβούλιο τοπικής αυτοδιοίκησης ή επιτροπή τους, υπόσχεται ή παρέχει σε μέλος\nτων πιο πάνω σωμάτων ή των επιτροπών τους οποιαδήποτε ωφελήματα που δεν δικαιούται, για τον εαυτό\nτου ή για άλλον, για να μην λάβει μέρος στην εκλογή ή\nστην ψηφοφορία ή για να ψηφίσει με ορισμένο τρόπο.\n3. Διευθυντής επιχείρησης ή άλλο πρόσωπο που έχει\nτην εξουσία λήψης αποφάσεων ή ελέγχου σε επιχείρηση\nτιμωρείται με φυλάκιση και χρηματική ποινή, αν η πράξη\nδεν τιμωρείται βαρύτερα από άλλη ποινική διάταξη, αν\nαπό αμέλεια δεν απέτρεψε πρόσωπο που τελεί υπό τις\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nεντολές του ή υπόκειται στον έλεγχο του από την τέλεση\nπρος όφελος της επιχείρησης της πράξης των προηγουμένων παραγράφων.\n4. Οι προηγούμενες παράγραφοι (1-3) εφαρμόζονται\nκαι όταν η πράξη τελείται προς: α) μέλη κοινοβουλευτικών συνελεύσεων διεθνών ή υπερεθνικών οργανισμών\nστους οποίους η Ελλάδα είναι μέλος, β) μέλη του Ευρωπαϊκού Κοινοβουλίου ή της Ευρωπαϊκής Επιτροπής, γ)\nμέλη του Κοινοβουλίου ή οποιουδήποτε συμβουλίου\nτοπικής αυτοδιοίκησης άλλου κράτους. Στις περιπτώσεις\nαυτές οι ελληνικοί ποινικοί νόμοι εφαρμόζονται και όταν\nη πράξη τελείται στην αλλοδαπή από ημεδαπό, ακόμα\nκι αν δεν είναι αξιόποινη κατά τους νόμους της χώρας\nόπου τελέστηκε.\n5. Οι διατάξεις των άρθρων 238 και 263 Α έχουν ανάλογη εφαρμογή και στα εγκλήματα των προηγούμενων\nπαραγράφων."
    },
    {
      "provision_ref": "Art. 160",
      "section": "160",
      "title": "Άρθρο 160 - Αντιποίηση",
      "content": "Αντιποίηση\nΌποιος αντιποιείται την άσκηση του αξιώματος των\nπροσώπων που αναφέρονται στο άρθρο 157 τιμωρείται\nμε φυλάκιση έως ένα έτος ή χρηματική ποινή."
    },
    {
      "provision_ref": "Art. 160Α",
      "section": "160Α",
      "title": "Άρθρο 160Α - Διατάραξη συνεδριάσεων",
      "content": "Διατάραξη συνεδριάσεων\n1. Όποιος παρεμποδίζει τη διεξαγωγή συνεδρίασης\nτου Υπουργικού Συμβουλίου, της Βουλής ή κάποιας επιτροπής τους ή τη διαταράσσει με οποιονδήποτε τρόπο,\nτιμωρείται με φυλάκιση τουλάχιστον τριών μηνών.\n2. Όποιος παρεμποδίζει ή διαταράσσει συνεδρίαση\nτων κατά το άρθρο 157 παρ. 2 συμβουλίων ή των επιτροπών τους τιμωρείται με φυλάκιση έως τρία έτη ή\nχρηματική ποινή.\nΙΙ. ΕΓΚΛΗΜΑΤΑ ΚΑΤΑ ΤΟΥ ΕΚΛΟΓΙΚΟΥ ΣΩΜΑΤΟΣ"
    },
    {
      "provision_ref": "Art. 161",
      "section": "161",
      "title": "Άρθρο 161 - Βία κατά εκλογέων",
      "content": "Βία κατά εκλογέων\n1. Όποιος με βία ή απειλή βίας ή με κατάχρηση μιας\nεργασιακής ή οικονομικής σχέσης εξάρτησης, παρεμποδίζει εκλογέα να ασκήσει το εκλογικό του δικαίωμα\nή επιβάλλει την ενάσκησή του υπέρ ή κατά ορισμένου\nυποψηφίου σε εκλογές βουλευτών, ευρωβουλευτών ή\nαυτοδιοικητικών αρχών ή σε δημοψήφισμα κατά το Σύνταγμα, τιμωρείται με φυλάκιση.\n2. Αν το πρόσωπο κατά του οποίου στράφηκε η πράξη\nδιέτρεξε σοβαρό προσωπικό κίνδυνο, επιβάλλεται φυλάκιση τουλάχιστον τριών ετών, αν η πράξη δεν τιμωρείται\nβαρύτερα από άλλη διάταξη.\n3. Το δικαστήριο μαζί με την ποινή για τις πράξεις των\nπροηγούμενων παραγράφων επιβάλλει και αποστέρηση\nθέσεων και αξιωμάτων."
    },
    {
      "provision_ref": "Art. 162",
      "section": "162",
      "title": "Άρθρο 162 - Εξαπάτηση εκλογέων",
      "content": "Εξαπάτηση εκλογέων\nΌποιος με ψευδείς ειδήσεις ή συκοφαντικές διαδόσεις\nπου ανάγονται στο πρόσωπο κάποιου υποψηφίου ή με\nάλλο τρόπο εξαπατά εκλογέα, με αποτέλεσμα αυτός να\nμην ασκήσει το εκλογικό του δικαίωμα, να ψηφίσει άκυ-\n\nρα ή να μεταβάλλει το εκλογικό του φρόνημα σε κάποια\nαπό τις εκλογές ή τα δημοψηφίσματα του άρθρου 161,\nτιμωρείται με φυλάκιση έως δύο έτη ή χρηματική ποινή."
    },
    {
      "provision_ref": "Art. 163",
      "section": "163",
      "title": "Άρθρο 163 - Παραβίαση της μυστικότητας της ψηφοφορίας",
      "content": "Παραβίαση της μυστικότητας της ψηφοφορίας\nΌποιος, σε κάποια από τις εκλογές ή τα δημοψηφίσματα του άρθρου 161 κατορθώνει με οποιονδήποτε\nτρόπο να μάθει είτε ο ίδιος είτε τρίτος την ψήφο που\nέδωσε ο εκλογέας, τιμωρείται με φυλάκιση έως ένα έτος\nή χρηματική ποινή."
    },
    {
      "provision_ref": "Art. 164",
      "section": "164",
      "title": "Άρθρο 164 - Νόθευση εκλογής",
      "content": "Νόθευση εκλογής\n1. Όποιος ψηφίζει χωρίς να έχει δικαίωμα σε κάποια\nαπό τις εκλογές ή τα δημοψηφίσματα του άρθρου 161\nή ψηφίζει κατ’ επανάληψη ή δίνει πολλές ψήφους ή με\nοποιονδήποτε άλλο τρόπο προκαλεί την παραγωγή μη\nγνήσιου αποτελέσματος της εκλογής, καθώς και όποιος\nνοθεύει το γνήσιο αποτέλεσμα αυτής, τιμωρείται με φυλάκιση έως δύο έτη ή χρηματική ποινή.\n2. Αν ο υπαίτιος εκτελούσε υπηρεσία κατά την εκλογή\nή το δημοψήφισμα, τιμωρείται με φυλάκιση και χρηματική ποινή.\n3. Η παράγραφος 3 του άρθρου 161 εφαρμόζεται και\nσ’ αυτή την περίπτωση."
    },
    {
      "provision_ref": "Art. 165",
      "section": "165",
      "title": "Άρθρο 165 - Δωροδοκία εκλογέα",
      "content": "Δωροδοκία εκλογέα\n1. Όποιος σχετικά με κάποια από τις εκλογές ή τα δημοψηφίσματα του άρθρου 161, από την προκήρυξή τους\nκαι έως το τέλος της ψηφοφορίας υπόσχεται ή παρέχει\nσε εκλογέα οποιαδήποτε ωφελήματα που δεν δικαιούται\nγια να παραλείψει να ασκήσει το εκλογικό του δικαίωμα\nή για να το ασκήσει με ορισμένο τρόπο, τιμωρείται με\nφυλάκιση έως τρία έτη και με χρηματική ποινή. Η παράγραφος 3 του άρθρου 161 εφαρμόζεται και σ’ αυτή\nτην περίπτωση.\n2. Με φυλάκιση έως δύο έτη και χρηματική ποινή τιμωρείται ο εκλογέας, ο οποίος, σχετικά με κάποια από\nτις εκλογές ή τα δημοψηφίσματα του άρθρου 161 και\nκατά το χρόνο που προβλέπεται στην προηγούμενη\nπαράγραφο, δέχεται παροχή ή υπόσχεση ωφελημάτων\nπου δεν δικαιούται ή απαιτεί τέτοια για να παραλείψει\nτην άσκηση του εκλογικού του δικαιώματος ή για να το\nασκήσει με ορισμένο τρόπο.\n3. Όποιος από την προκήρυξη κάποιας από τις εκλογές\nή τα δημοψηφίσματα του άρθρου 161 και έως το τέλος\nτης ψηφοφορίας υπόσχεται ή κάνει δωρεά για φιλανθρωπικό σκοπό ή για εκτέλεση έργου σε εκλογική περιφέρεια, δήμο, φιλανθρωπικό κατάστημα, κοινωφελές\nίδρυμα ή εκκλησία, ως αντάλλαγμα για να υπερψηφιστεί,\nκαταψηφιστεί ή προτιμηθεί συγκεκριμένος υποψήφιος,\nτιμωρείται με φυλάκιση έως τρία έτη και με χρηματική\nποινή."
    },
    {
      "provision_ref": "Art. 166",
      "section": "166",
      "title": "Άρθρο 166 - Διατάραξη εκλογικής διαδικασίας",
      "content": "Διατάραξη εκλογικής διαδικασίας\n1. Όποιος με βία ή απειλή παρεμποδίζει τη διεξαγωγή κάποιας από τις εκλογές ή τα δημοψηφίσματα του\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nάρθρου 161 ή τη διαταράσσει με οποιονδήποτε τρόπο,\nτιμωρείται με φυλάκιση έως ένα έτος ή χρηματική ποινή.\n2. Όποιος σχετικά με κάποια από τις εκλογές ή τα δημοψηφίσματα του άρθρου 161, από την αρχή της ψηφοφορίας και έως την ολοκλήρωση της διαλογής καταστρέφει ολικά ή μερικά κάλπη ή με οποιονδήποτε τρόπο\nεξαφανίζει την κάλπη, το πρωτόκολλο ή τα πρακτικά της\nψηφοφορίας ή τα διαβιβαζόμενα στοιχεία στην αρμόδια\nαρχή, τιμωρείται με φυλάκιση έως τρία έτη.\nΠΕΜΠΤΟ ΚΕΦΑΛΑΙΟ\nΠΡΟΣΒΟΛΕΣ ΚΑΤΑ ΤΗΣ ΠΟΛΙΤΕΙΑΚΗΣ ΕΞΟΥΣΙΑΣ"
    },
    {
      "provision_ref": "Art. 167",
      "section": "167",
      "title": "Άρθρο 167 - Βία κατά υπαλλήλων και δικαστικών προσώπων",
      "content": "Βία κατά υπαλλήλων και δικαστικών προσώπων\n1. Όποιος με βία ή απειλή βίας επιχειρεί να εξαναγκάσει\nκάποια αρχή ή υπάλληλο να ενεργήσει πράξη που ανάγεται στα καθήκοντά του ή να παραλείψει νόμιμη πράξη,\nκαθώς και όποιος βιαιοπραγεί εναντίον του ή κατά προσώπου που έχει προσληφθεί ή άλλου υπαλλήλου που\nέχει προστρέξει για να τον υποστηρίξει κατά τη διάρκεια\nτης νόμιμης ενέργειάς του (αντίσταση), τιμωρείται με\nφυλάκιση έως τρία έτη ή χρηματική ποινή.\n2. Αν η πράξη στράφηκε κατά δικαστικού λειτουργού,\nδιαιτητή ή ενόρκου, ή έγινε από περισσοτέρους, επιβάλλεται φυλάκιση τουλάχιστον δύο ετών και χρηματική\nποινή.\n3. Αν το πρόσωπο κατά του οποίου στράφηκε η πράξη\nδιέτρεξε σοβαρό προσωπικό κίνδυνο ή η πράξη έγινε\nαπό πρόσωπο που οπλοφορεί ή φέρει αντικείμενα με\nτα οποία μπορεί να προκληθεί σωματική βλάβη, επιβάλλεται φυλάκιση τουλάχιστον τριών ετών και χρηματική\nποινή, εφόσον η πράξη δεν τιμωρείται βαρύτερα με άλλη\nδιάταξη."
    },
    {
      "provision_ref": "Art. 167Α",
      "section": "167Α",
      "title": "Άρθρο 167Α - Αθέμιτη επιρροή σε δικαστικούς λειτουργούς",
      "content": "Αθέμιτη επιρροή σε δικαστικούς λειτουργούς\nΌποιος εκτός από τις περιπτώσεις των άρθρων 167 και\n237 επιχειρεί με αθέμιτη επιρροή ή πίεση ή με απειλή να\nεπιβάλει σε δικαστικό λειτουργό, διαιτητή ή ένορκο την\nενέργεια πράξης που ανάγεται στα καθήκοντά του ή την\nπαράλειψη νόμιμης πράξης ή την ευνοϊκή ή δυσμενή\nμεταχείριση ορισμένου διαδίκου τιμωρείται με φυλάκιση\nτουλάχιστον ενός έτους και χρηματική ποινή."
    },
    {
      "provision_ref": "Art. 168",
      "section": "168",
      "title": "Άρθρο 168 - Διατάραξη της λειτουργίας υπηρεσίας",
      "content": "Διατάραξη της λειτουργίας υπηρεσίας\n1. Όποιος εισέρχεται παράνομα σε χώρο δημόσιας\nυπηρεσίας ή υπηρεσίας τοπικής αυτοδιοίκησης ή νομικού προσώπου δημοσίου δικαίου ή επιχείρησης κοινής ωφέλειας, ή παραμένει στους χώρους αυτούς και\nπροκαλεί έτσι διακοπή ή σοβαρή διατάραξη της ομαλής\nδιεξαγωγής της υπηρεσίας, τιμωρείται με φυλάκιση έως\nτρία έτη ή χρηματική ποινή.\n2. Με τις ίδιες ποινές τιμωρείται και όποιος, χωρίς να\nδιαταράξει την κοινή ειρήνη, εμποδίζει αυθαίρετα ή διαταράσσει σοβαρά τις συνεδριάσεις συλλογικού οργάνου,\nσυγκροτούμενου σύμφωνα με το νόμο για τη διεξαγωγή\nδημόσιων υποθέσεων."
    },
    {
      "provision_ref": "Art. 168Α",
      "section": "168Α",
      "title": "Άρθρο 168Α - Διατάραξη δικαστικών συνεδριάσεων",
      "content": "Διατάραξη δικαστικών συνεδριάσεων\nΌποιος εμποδίζει αυθαίρετα ή διαταράσσει σοβαρά\nτις συνεδριάσεις δικαστηρίου ή δικαστικού συμβουλίου\nτιμωρείται με φυλάκιση έως τρία έτη ή χρηματική ποινή."
    },
    {
      "provision_ref": "Art. 169",
      "section": "169",
      "title": "Άρθρο 169 - Απείθεια",
      "content": "Απείθεια\nΜε φυλάκιση έως έξι μήνες ή χρηματική ποινή τιμωρείται όποιος, ύστερα από νόμιμη πρόσκληση, αρνείται\nσε κάποιον από τους υπαλλήλους του άρθρου 13 παρ.\nα΄, χωρίς αντίσταση την υπηρεσία ή συνδρομή που οφείλεται κατά τον νόμο ή την είσοδο σε οποιοδήποτε μέρος\nγια να επιχειρηθεί κάποια νόμιμη υπηρεσιακή ενέργεια."
    },
    {
      "provision_ref": "Art. 169Α",
      "section": "169Α",
      "title": "Άρθρο 169Α - Παραβίαση δικαστικών αποφάσεων",
      "content": "Παραβίαση δικαστικών αποφάσεων\n1. Όποιος δεν συμμορφώθηκε σε προσωρινή διαταγή\nή διάταξη δικαστικής ή εισαγγελικής απόφασης σχετική\nμε τη ρύθμιση της νομής ή της κατοχής, την άσκηση της\nγονικής μέριμνας, την επικοινωνία με το τέκνο και τη\nρύθμιση της χρήσης της οικογενειακής στέγης και της\nκατανομής των κινητών μεταξύ συζύγων, τιμωρείται με\nφυλάκιση έως ένα έτος ή χρηματική ποινή.\n2. Όποιος εν γνώσει ματαιώνει την εκτέλεση της ποινής ή του μέτρου ασφαλείας που επιβλήθηκε σε άλλον\nτιμωρείται με φυλάκιση έως τρία έτη ή χρηματική ποινή.\nΗ πράξη μένει ατιμώρητη αν ο υπαίτιος την τέλεσε υπέρ\nκάποιου οικείου του."
    },
    {
      "provision_ref": "Art. 170",
      "section": "170",
      "title": "Άρθρο 170 - Στάση",
      "content": "Στάση\n1. Όποιος με πρόθεση συμμετέχει σε συγκεντρωμένο\nπλήθος που διαπράττει με ενωμένες δυνάμεις κάποια\nαπό τις πράξεις του άρθρου 167 τιμωρείται με φυλάκιση\nέως τρία έτη ή χρηματική ποινή.\n2. Οι υποκινητές της στάσης, καθώς και εκείνοι που\nμεταχειρίστηκαν βία ή απειλές βίας ή βιαιοπράγησαν,\nτιμωρούνται με φυλάκιση τουλάχιστον δύο ετών, αν\nάλλη διάταξη νόμου δεν τιμωρεί την πράξη με βαρύτερη ποινή."
    },
    {
      "provision_ref": "Art. 172",
      "section": "172",
      "title": "Άρθρο 172 - Ελευθέρωση φυλακισμένου",
      "content": "Ελευθέρωση φυλακισμένου\n1. Όποιος με πρόθεση ελευθερώνει φυλακισμένο ή\nάλλον που κρατείται νόμιμα με διαταγή της αρχής τιμωρείται με φυλάκιση έως τρία έτη ή χρηματική ποινή.\n2. Αν ο δράστης της πράξης της προηγούμενης παραγράφου είναι υπάλληλος επιφορτισμένος με τη φύλαξη ή\nάλλο πρόσωπο επιφορτισμένο με την υποχρέωση αυτή\nτιμωρείται με φυλάκιση τουλάχιστον δύο ετών. Αν η πράξη τελέστηκε από αμέλεια επιβάλλεται φυλάκιση έως\nέξι μήνες ή χρηματική ποινή, εφόσον ο δράστης ήταν\nεπιφορτισμένος με τη φύλαξη αυτού που απέδρασε.\n3. Ο εξ αμελείας υπαίτιος μένει ατιμώρητος αν με δική\nτου προσπάθεια συλληφθεί εντός ενός μηνός εκείνος\nπου απέδρασε.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 173",
      "section": "173",
      "title": "Άρθρο 173 - Απόδραση κρατουμένου",
      "content": "Απόδραση κρατουμένου\n1. Φυλακισμένος που αποδρά τιμωρείται με φυλάκιση\nέως ένα έτος, που εκτίεται αθροιστικά, εκτός αν οικειοθελώς επιστρέψει στη φυλακή. Αν αποδράσει άλλος\nπου νόμιμα κρατείται με διαταγή αρχής, επιβάλλεται\nφυλάκιση έως έξι μήνες ή χρηματική ποινή.\n2. Η συμμετοχή σε απόδραση φυλακισμένου ή άλλου\nπου νόμιμα κρατείται με διαταγή της αρχής τιμωρείται\nμε φυλάκιση έως τρία έτη. Αν ο δράστης είναι υπάλληλος\nεπιφορτισμένος με τη φύλαξη του πιο πάνω προσώπου ή\nάλλο πρόσωπο επιφορτισμένο με την υποχρέωση αυτή\nεπιβάλλεται φυλάκιση τουλάχιστον δύο ετών."
    },
    {
      "provision_ref": "Art. 173Α",
      "section": "173Α",
      "title": "Άρθρο 173Α - Παραβίαση περιορισμού κατ`οίκον",
      "content": "Παραβίαση περιορισμού κατ`οίκον\nμε ηλεκτρονική επιτήρηση\n1. Όποιος, κατά τον χρόνο που τελεί υπό ηλεκτρονική\nεπιτήρηση, με πρόθεση: α) αφαιρεί, καταστρέφει, φθείρει ή με οποιονδήποτε τρόπο επεμβαίνει στη συσκευή ή\nστο σύστημα ηλεκτρονικής επιτήρησης ή β) με οποιονδήποτε τρόπο αλλοιώνει τα συναφή με την επιτήρηση\nδεδομένα προσωπικού χαρακτήρα, τιμωρείται με φυλάκιση. Με την ίδια ποινή τιμωρείται όποιος, κατά τον\nχρόνο που τελεί υπό ηλεκτρονική επιτήρηση, εκμεταλλευόμενος βλάβη ή μη ορθή λειτουργία της συσκευής\nή του συστήματος ηλεκτρονικής επιτήρησης, διαφεύγει\nαπό την επιτήρηση των αρμοδίων αρχών. Η ποινή των\nπαραπάνω αδικημάτων εκτίεται αθροιστικά με την ποινή\nγια την πράξη για την οποία ο ηλεκτρονικά επιτηρούμενος ήταν κρατούμενος.\n2. Οποιοσδήποτε συμμετέχει στις παραπάνω πράξεις\nτιμωρείται με φυλάκιση τουλάχιστον ενός έτους. Αν ο\nσυμμετέχων έχει την ιδιότητα του σωφρονιστικού ή\nαστυνομικού υπαλλήλου ή του αρμόδιου για την ηλεκτρονική επιτήρηση υπαλλήλου, επιβάλλεται φυλάκιση\nτουλάχιστον δύο ετών."
    },
    {
      "provision_ref": "Art. 174",
      "section": "174",
      "title": "Άρθρο 174 - Στάση κρατουμένων",
      "content": "Στάση κρατουμένων\n1. Φυλακισμένοι ή άλλοι κρατούμενοι με νόμιμη διαταγή της αρχής που με ενωμένες δυνάμεις:\nα) επιχειρούν βίαια να αποδράσουν, β) επιτίθενται με\nέργα κατά ων υπαλλήλων της φυλακής ή του κρατητηρίου ή κατά εκείνων στους οποίους έχει ανατεθεί η\nφύλαξη ή η επίβλεψη, γ) επιχειρούν με βία ή με απειλή\nνα εξαναγκάσουν κάποιον από αυτούς σε πράξη ή παράλειψη τιμωρούνται με φυλάκιση τουλάχιστον δύο ετών\nκαι χρηματική ποινή.\n2. Ο υποκινητής των πράξεων της προηγούμενης παραγράφου τιμωρείται με κάθειρξη έως δέκα έτη. Με την\nίδια ποινή τιμωρείται ο υπαίτιος των πράξεων της προηγούμενης παραγράφου αν χρησιμοποίησε όπλο, καθώς\nκαι αν κάποιος από τα πρόσωπα κατά των οποίων στράφηκε η πράξη διέτρεξε σοβαρό προσωπικό κίνδυνο.\n3. Η ποινή για τις πράξεις των προηγούμενων παραγράφων εκτίεται αθροιστικά με την ποινή που επιβλήθηκε ή που θα επιβληθεί για την πράξη για την οποία ήταν\nκρατούμενος ο υπαίτιος."
    },
    {
      "provision_ref": "Art. 175",
      "section": "175",
      "title": "Άρθρο 175 - Αντιποίηση",
      "content": "Αντιποίηση\n1. Όποιος με πρόθεση αντιποιείται την άσκηση κάποιας δημόσιας, δημοτικής ή κοινοτικής υπηρεσίας τιμωρείται με χρηματική ποινή ή παροχή κοινωφελούς\nεργασίας.\n2. Η διάταξη αυτή εφαρμόζεται και για την αντιποίηση άσκησης υπηρεσίας λειτουργού της Ανατολικής\nΟρθόδοξης Εκκλησίας του Χριστού ή άλλης θρησκείας\nγνωστής στην Ελλάδα καθώς και για την αντιποίηση της\nάσκησης δικηγορίας.\n3. Η αντιποίηση δικαστικής ή δικηγορικής ιδιότητας σε\nσχέση με ένδικη υπόθεση τιμωρείται με φυλάκιση έως\nένα έτος ή χρηματική ποινή."
    },
    {
      "provision_ref": "Art. 177",
      "section": "177",
      "title": "Άρθρο 177 - Παραβίαση κατάσχεσης",
      "content": "Παραβίαση κατάσχεσης\nΌποιος με πρόθεση καταστρέφει, βλάπτει ή υφαιρεί\nκατασχεμένο πράγμα τιμωρείται με φυλάκιση έως δύο\nέτη ή χρηματική ποινή."
    },
    {
      "provision_ref": "Art. 178",
      "section": "178",
      "title": "Άρθρο 178 - Παραβίαση σφραγίδων που έθεσε η αρχή",
      "content": "Παραβίαση σφραγίδων που έθεσε η αρχή\nΌποιος με πρόθεση και αυθαίρετα θραύει ή βλάπτει\nσφραγίδα που έθεσε η αρχή για την κατάσχεση ή για τη\nφύλαξη κλεισμένων πραγμάτων ή εγγράφων ή για τη\nβεβαίωση της ταυτότητάς τους ή ματαιώνει με οποιονδήποτε τρόπο μια τέτοια σφράγιση τιμωρείται με φυλάκιση\nέως ένα έτος ή χρηματική ποινή."
    },
    {
      "provision_ref": "Art. 179",
      "section": "179",
      "title": "Άρθρο 179 - Παραβίαση φύλαξης της αρχής",
      "content": "Παραβίαση φύλαξης της αρχής\nΌποιος με πρόθεση καταστρέφει, βλάπτει ή με οποιονδήποτε τρόπο αφαιρεί από την εξουσία της αρχής έγγραφα ή άλλα πράγματα που βρίσκονται στη φύλαξή της ή\nπου αυτή τα παρέδωσε στη φύλαξη άλλου τιμωρείται με\nφυλάκιση έως ένα έτος ή χρηματική ποινή."
    },
    {
      "provision_ref": "Art. 180",
      "section": "180",
      "title": "Άρθρο 180 - Βλάβη επίσημων κοινοποιήσεων",
      "content": "Βλάβη επίσημων κοινοποιήσεων\nΌποιος με πρόθεση και αυθαίρετα αφαιρεί, βλάπτει\nή παραμορφώνει τις επίσημες κοινοποιήσεις που η αρμόδια αρχή έχει δημόσια τοιχοκολλήσει ή εκθέσει, τιμωρείται με φυλάκιση έως ένα έτος ή με χρηματική ποινή."
    },
    {
      "provision_ref": "Art. 181",
      "section": "181",
      "title": "Άρθρο 181 - Μη ανακοίνωση ανεύρεσης νεκρού κ.λπ.",
      "content": "Μη ανακοίνωση ανεύρεσης νεκρού κ.λπ.\nΌποιος δεν ανακοινώνει αμέσως στις αρχές την ανεύρεση νεκρού ή χωρίς την απαιτούμενη άδεια της αρχής\nενταφιάζει ή με οποιονδήποτε τρόπο εξαφανίζει ή ανατέμνει νεκρό, καθώς και όποιος παραβαίνει τις διατάξεις που εκδίδει η αρμόδια αρχή για να αποτρέψει την\nπρόωρη ταφή, την εξαφάνιση ή την ανατομή νεκρού,\nτιμωρείται με φυλάκιση έως ένα έτος ή χρηματική ποινή.\nΆρθρα 182 - 182Α\n(Καταργούνται)\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nΕΚΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΤΗΣ ΔΗΜΟΣΙΑΣ ΤΑΞΗΣ\n\nτου θέληση την προσφορά ή την αποδοχή της πριν από\nτην έναρξη τέλεσης του εγκλήματος."
    },
    {
      "provision_ref": "Art. 183",
      "section": "183",
      "title": "Άρθρο 183 - Διέγερση σε ανυπακοή",
      "content": "Διέγερση σε ανυπακοή\nΌποιος δημόσια με οποιονδήποτε τρόπο ή μέσω του\nδιαδικτύου προκαλεί ή διεγείρει σε απείθεια κατά των\nνόμων ή των διαταγμάτων ή εναντίον άλλων νόμιμων\nδιαταγών της αρχής, τιμωρείται με φυλάκιση έως ένα\nέτος ή με χρηματική ποινή."
    },
    {
      "provision_ref": "Art. 184",
      "section": "184",
      "title": "Άρθρο 184 - Διέγερση σε διάπραξη εγκλημάτων,",
      "content": "Διέγερση σε διάπραξη εγκλημάτων,\nβιαιοπραγίες ή διχόνοια\n1. Όποιος δημόσια με οποιονδήποτε τρόπο ή μέσω του\nδιαδικτύου προκαλεί ή διεγείρει σε διάπραξη πλημμελήματος ή κακουργήματος και έτσι εκθέτει σε κίνδυνο\nτη δημόσια τάξη τιμωρείται με φυλάκιση έως ένα έτος\nή με χρηματική ποινή.\n2. Με φυλάκιση έως τρία έτη ή χρηματική ποινή τιμωρείται η πράξη της προηγούμενης παραγράφου αν με\nαυτήν επιχειρείται η τέλεση βιαιοπραγιών κατά ομάδας\nή προσώπου που προσδιορίζεται με βάση τα χαρακτηριστικά της φυλής, το χρώμα, την εθνική ή εθνοτική καταγωγή, τις γενεαλογικές καταβολές, τη θρησκεία, την\nαναπηρία, το γενετήσιο προσανατολισμό, την ταυτότητα\nή τα χαρακτηριστικά φύλου. Στην περίπτωση αυτή δεν\nεφαρμόζεται το άρθρο 82 Α.\n3. Με φυλάκιση τιμωρείται η πράξη των προηγούμενων παραγράφων αν είχε ως άμεσο επακόλουθο την\nτέλεση εγκλημάτων.\n4. Με την ποινή της προηγούμενης παραγράφου τιμωρείται και όποιος δημόσια με οποιονδήποτε τρόπο ή\nμέσω του διαδικτύου προκαλεί ή διεγείρει τους πολίτες\nσε βιαιοπραγίες μεταξύ τους ή σε αμοιβαία διχόνοια με\nαποτέλεσμα να προκληθεί διατάραξη της κοινής ειρήνης\nκατά το άρθρο 189."
    },
    {
      "provision_ref": "Art. 186",
      "section": "186",
      "title": "Άρθρο 186 - Πρόκληση και προσφορά",
      "content": "Πρόκληση και προσφορά\nγια την τέλεση εγκλήματος\n1. Όποιος δίνει ή υπόσχεται αμοιβή σε άλλον για να\nτελέσει ορισμένο κακούργημα καθώς και όποιος αποδέχεται αυτήν την προσφορά και αναλαμβάνει την τέλεσή\nτου, τιμωρείται με φυλάκιση έως τρία έτη ή χρηματική\nποινή, αν η πράξη δεν τιμωρείται βαρύτερα με άλλη διάταξη.\n2. Όποιος δίνει ή υπόσχεται αμοιβή σε άλλον για να\nτελέσει ορισμένο πλημμέλημα το οποίο τιμωρείται με\nφυλάκιση τουλάχιστον τριών ετών, καθώς και όποιος\nαποδέχεται αυτήν την προσφορά και αναλαμβάνει την\nτέλεσή του, τιμωρείται με χρηματική ποινή ή παροχή\nκοινωφελούς εργασίας, αν η πράξη δεν τιμωρείται βαρύτερα με άλλη διάταξη.\n3. Οι πράξεις των προηγούμενων παραγράφων μπορεί\nνα μείνουν ατιμώρητες αν ο υπαίτιος ανακάλεσε με δική"
    },
    {
      "provision_ref": "Art. 187",
      "section": "187",
      "title": "Άρθρο 187 - Εγκληματική οργάνωση",
      "content": "Εγκληματική οργάνωση\n1. Όποιος συγκροτεί ή εντάσσεται ως μέλος σε επιχειρησιακά δομημένη και με διαρκή εγκληματική δράση\nοργάνωση τριών ή περισσότερων προσώπων, που επιδιώκει την τέλεση περισσότερων κακουργημάτων τιμωρείται με κάθειρξη έως δέκα έτη και χρηματική ποινή.\n2. Αυτός που διευθύνει την εγκληματική οργάνωση\nτιμωρείται με κάθειρξη.\n3. Όποιος, εκτός από την περίπτωση της πρώτης παραγράφου, οργανώνεται με άλλον ή άλλους για να διαπράξουν κακούργημα τιμωρείται με φυλάκιση τουλάχιστον έξι μηνών. Με φυλάκιση έως τρία έτη τιμωρείται ο\nυπαίτιος αν η κατά το προηγούμενο εδάφιο ένωση έγινε\nγια τη διάπραξη πλημμελήματος με το οποίο επιδιώκεται οικονομικό ή άλλο υλικό όφελος ή η προσβολή της\nζωής, της σωματικής ακεραιότητας ή της ανηλικότητας.\n4. Οι διατάξεις των παραγράφων 1 και 2 του παρόντος\nάρθρου εφαρμόζονται και όταν οι προβλεπόμενες σε\nαυτό αξιόποινες πράξεις τελέσθηκαν στην αλλοδαπή\nαπό ημεδαπό ή στρέφονταν κατά Έλληνα πολίτη ή κατά\nνομικού προσώπου που εδρεύει στην ημεδαπή ή κατά\nτου Ελληνικού κράτους, ακόμη και αν αυτές δεν είναι\nαξιόποινες κατά τους νόμους της χώρας στην οποία τελέσθηκαν."
    },
    {
      "provision_ref": "Art. 187Α",
      "section": "187Α",
      "title": "Άρθρο 187Α - Τρομοκρατικές πράξεις –",
      "content": "Τρομοκρατικές πράξεις –\nΤρομοκρατική οργάνωση\n1. Όποιος τελεί κακούργημα ή οποιοδήποτε κοινώς\nεπικίνδυνο έγκλημα υπό συνθήκες ή με τέτοιο τρόπο ή\nσε τέτοια έκταση που να προκαλεί σοβαρό κίνδυνο για\nτη χώρα ή για διεθνή οργανισμό και με σκοπό να εκφοβίσει σοβαρά έναν πληθυσμό ή να εξαναγκάσει παρανόμως δημόσια αρχή ή διεθνή οργανισμό να εκτελέσει\nοποιαδήποτε πράξη ή να απόσχει από αυτή ή να βλάψει\nσοβαρά ή να καταστρέψει τις θεμελιώδεις συνταγματικές, πολιτικές ή οικονομικές δομές μιας χώρας ή ενός\nδιεθνούς οργανισμού τιμωρείται με την ποινή που προβλέπεται για το τελούμενο έγκλημα αυξημένη ως εξής:\nα) Αν πρόκειται για ποινή ισόβιας κάθειρξης, προβλεπόμενης διαζευκτικά με ποινή κάθειρξης τουλάχιστον\nδέκα ετών, επιβάλλεται κάθειρξη ισόβια ή πρόσκαιρη\nτουλάχιστον δώδεκα ετών. β) Αν πρόκειται για ποινή\nκάθειρξης τουλάχιστον δέκα ετών, επιβάλλεται κάθειρξη τουλάχιστον δώδεκα ετών. γ) Αν πρόκειται για ποινή\nκάθειρξης, επιβάλλεται κάθειρξη τουλάχιστον επτά ετών.\nδ) Αν πρόκειται για ποινή φυλάκισης, το κατώτατο όριο\nεπαυξάνεται κατά ένα έτος.\n2. Με κάθειρξη έως δέκα έτη τιμωρείται όποιος συγκροτεί ή εντάσσεται ως μέλος σε δομημένη και με διαρκή δράση ομάδα από τρία ή περισσότερα πρόσωπα\nπου δρουν από κοινού και επιδιώκουν την τέλεση του\nεγκλήματος της παραγράφου 1 (τρομοκρατική οργάνωση). Με φυλάκιση τουλάχιστον ενός έτους τιμωρείται η\nπράξη του προηγούμενου εδαφίου, όταν η τρομοκρα-\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nτική οργάνωση έχει συσταθεί για την τέλεση πλημμελημάτων της παραγράφου 1. Η κατασκευή, προμήθεια ή\nκατοχή όπλων, εκρηκτικών υλών και χημικών ή βιολογικών υλικών ή υλικών που εκπέμπουν επιβλαβείς για τον\nάνθρωπο ακτινοβολίες προς εξυπηρέτηση των σκοπών\nτης τρομοκρατικής οργάνωσης συνιστά επιβαρυντική\nπερίσταση. Η μη διάπραξη από την τρομοκρατική οργάνωση οποιουδήποτε από τα σχεδιαζόμενα εγκλήματα\nσυνιστά ελαφρυντική περίσταση.\n3. Αυτός που διευθύνει την τρομοκρατική οργάνωση\nτου πρώτου εδαφίου της προηγούμενης παραγράφου\nτιμωρείται με κάθειρξη. Με την ποινή του προηγούμενου εδαφίου μειωμένη (άρθρο 83) τιμωρείται αυτός που\nδιευθύνει την τρομοκρατική οργάνωση του δεύτερου\nεδαφίου της προηγούμενης παραγράφου.\n4. Όποιος προκαλεί σε άλλον την απόφαση για συμμετοχή σε συγκεκριμένη τρομοκρατική οργάνωση ή για\nτέλεση ορισμένης τρομοκρατικής πράξης, παρέχοντας\nσε αυτόν οδηγίες, πληροφορίες ή κατευθύνσεις (στρατολόγηση), τιμωρείται με φυλάκιση τουλάχιστον έξι μηνών\nαν η προς εκτέλεση πράξη συνιστά κακούργημα και με\nφυλάκιση έως δύο έτη, αν πρόκειται για πλημμέλημα.\n5. Με τις ποινές της προηγούμενης παραγράφου τιμωρείται και όποιος, με οποιονδήποτε τρόπο, εκπαιδεύει\nάλλον στην κατασκευή ή χρήση εκρηκτικών, πυροβόλων\nή άλλων όπλων, επιβλαβών ή επικίνδυνων ουσιών ή άλλων ειδικών μεθόδων ή τεχνικών ενόψει της διάπραξης\nενός από τα εγκλήματα που απαριθμούνται στην παράγραφο 1.\n6. Όποιος δημόσια με οποιονδήποτε τρόπο ή μέσω του\nδιαδικτύου απειλεί με τέλεση τρομοκρατικής πράξης ή\nπροκαλεί ή διεγείρει σε διάπραξή της και έτσι εκθέτει σε\nκίνδυνο τη δημόσια τάξη τιμωρείται με φυλάκιση έως\nτρία έτη.\nΆρθρο 187 Β\nΑξιόποινη υποστήριξη\n1. Όποιος παρέχει κάθε είδους περιουσιακά στοιχεία,\nυλικά ή άυλα, κινητά ή ακίνητα ή κάθε είδους χρηματοοικονομικά μέσα, ανεξάρτητα από τον τρόπο κτήσης τους,\nσε τρομοκρατική οργάνωση ή σε μεμονωμένο τρομοκράτη ή για τη συγκρότηση τρομοκρατικής οργάνωσης\nή για να καταστεί κάποιος τρομοκράτης ή τα εισπράττει,\nσυλλέγει ή διαχειρίζεται χάριν των ανωτέρω, ανεξάρτητα\nαπό τη διάπραξη οποιουδήποτε εγκλήματος, τιμωρείται\nμε κάθειρξη έως δέκα έτη. Με φυλάκιση τουλάχιστον\nενός έτους τιμωρείται η πράξη του προηγούμενου εδαφίου, όταν η τρομοκρατική οργάνωση έχει συσταθεί ή\nσκοπείται να συσταθεί μόνο για την τέλεση πλημμελημάτων. Το ίδιο ισχύει όταν ο μεμονωμένος τρομοκράτης\nτελεί ή σκοπείται να τελέσει μόνο πλημμελήματα.\n2. Με φυλάκιση τουλάχιστον έξι μηνών τιμωρείται και\nόποιος, εν γνώσει της μελλοντικής αξιοποίησής τους,\nπαρέχει ουσιώδεις πληροφορίες για να διευκολύνει ή\nνα υποβοηθήσει την τέλεση από τρομοκρατική οργάνωση ή από μεμονωμένο τρομοκράτη οποιουδήποτε\nκακουργήματος.\n3. Με κάθειρξη ως δέκα έτη τιμωρείται όποιος, με απειλή ή χρήση βίας κατά δικαστικών λειτουργών, ενόρκων,\n\nανακριτικών ή δικαστικών υπαλλήλων, μαρτύρων, πραγματογνωμόνων ή διερμηνέων, ή με δωροδοκία των ίδιων\nπροσώπων, ματαιώνει την αποκάλυψη, τη δίωξη ή την τιμωρία των εγκλημάτων των άρθρων 187 παρ. 1 εδ. β΄ και\n187Α καθώς και των κακουργημάτων που τελέστηκαν\nαπό εγκληματικές ή τρομοκρατικές οργανώσεις, εφόσον\nη πράξη δεν τιμωρείται βαρύτερα κατ’ άλλη διάταξη."
    },
    {
      "provision_ref": "Art. 187Γ",
      "section": "187Γ",
      "title": "Άρθρο 187Γ - Ευνοϊκά μέτρα",
      "content": "Ευνοϊκά μέτρα\n1. Αν κάποιος από τους υπαιτίους των πράξεων των\nπαραγράφων 1 έως 3 του άρθρου 187 ή των παραγράφων 2 έως 4 του άρθρου 187Α καταστήσει δυνατή\nμε αναγγελία στην αρχή την πρόληψη της διάπραξης\nενός από τα σχεδιαζόμενα εγκλήματα, ή με τον ίδιο\nτρόπο συμβάλλει ουσιωδώς στην εξάρθρωση της οργάνωσης, απαλλάσσεται από την ποινή για τις πράξεις\nαυτές. Αν δεν έχει ακόμη ασκηθεί ποινική δίωξη, ο εισαγγελέας πλημμελειοδικών με αιτιολογημένη διάταξή του απέχει από την άσκησή της και υποβάλλει την\nδικογραφία στον εισαγγελέα εφετών, ο οποίος ενεργεί\nσύμφωνα με το άρθρο 43 παρ. 3 του Κώδικα Ποινικής\nΔικονομίας.\n2. Αν στην περίπτωση της προηγούμενης παραγράφου ο υπαίτιος έχει τελέσει κάποιο από τα επιδιωκόμενα\nεγκλήματα ή έχει τελέσει κάποιο από τα εγκλήματα της\nπαραγράφου 1 του άρθρου 187Α, το δικαστήριο του\nεπιβάλλει μειωμένη ποινή (άρθρο 83). Το δικαστήριο\nμπορεί να διατάξει την αναστολή αυτής της ποινής, εκτιμώντας ιδίως την έκταση της συμμετοχής του υπαιτίου\nστην οργάνωση και τον βαθμό της συμβολής του στην\nεξάρθρωσή της.\n3. Για όποιον καταγγέλλει αξιόποινες πράξεις που τελέστηκαν σε βάρος του από εγκληματική οργάνωση,\nο εισαγγελέας πλημμελειοδικών μπορεί, εφόσον η καταγγελία πιθανολογείται βάσιμη, ύστερα από έγκριση\nτου εισαγγελέα εφετών, να απόσχει προσωρινά από την\nποινική δίωξη για παραβάσεις του νόμου περί αλλοδαπών και περί εκδιδομένων με αμοιβή προσώπων, ώσπου\nνα εκδοθεί αμετάκλητη απόφαση για τις πράξεις που\nκαταγγέλθηκαν. Αν η κατηγορία αποδειχθεί βάσιμη, η\nαποχή από την ποινική δίωξη γίνεται οριστική.\n4. Η απέλαση αλλοδαπών που βρίσκονται παράνομα\nστη χώρα και καταγγέλλουν αξιόποινες πράξεις που τελέσθηκαν από εγκληματική ή τρομοκρατική οργάνωση\nαναστέλλεται μέχρι να εκδοθεί αμετάκλητη απόφαση\nγια τις πράξεις που καταγγέλθηκαν. Όσο χρόνο διαρκεί\nη αναστολή της απέλασης χορηγείται στους αλλοδαπούς\nάδεια παραμονής κατά παρέκκλιση από την ισχύουσα\nνομοθεσία περί αλλοδαπών."
    },
    {
      "provision_ref": "Art. 189",
      "section": "189",
      "title": "Άρθρο 189 - Διατάραξη της κοινής ειρήνης",
      "content": "Διατάραξη της κοινής ειρήνης\n1. Όποιος συμμετέχει σε συγκεντρωμένο πλήθος που\nμε ενωμένες δυνάμεις διαπράττει βιαιοπραγίες εναντίον\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nπροσώπων ή πραγμάτων ή εισβάλλει παράνομα σε ξένα\nσπίτια, καταστήματα ή άλλα ακίνητα κτήματα, τιμωρείται\nμε φυλάκιση έως τρία έτη ή χρηματική ποινή.\n2. Αν οι πιο πάνω πράξεις, καθώς και πράξεις φθοράς\nξένης ιδιοκτησίας, γίνονται με σκοπό να παρεμποδίσουν\nτην έκδοση και την ελεύθερη κυκλοφορία εφημερίδων,\nπεριοδικών ή βιβλίων, επιβάλλεται φυλάκιση τουλάχιστον τριών μηνών.\n3. Οι υποκινητές της διατάραξης που έχουν καθοδηγητικό ρόλο μέσα στο πλήθος τιμωρούνται με φυλάκιση\nτουλάχιστον τριών μηνών. Με την ίδια ποινή τιμωρούνται\nκαι εκείνοι που τέλεσαν βιαιοπραγίες κατά τη διατάραξη.\n4. Όποιος, χωρίς να διαταράσσει την κοινή ειρήνη,\nεμποδίζει αυθαίρετα ή διαταράσσει σοβαρά μια νόμιμη συλλογική εκδήλωση με σκοπό τη ματαίωσή της,\nτιμωρείται με φυλάκιση έως δύο έτη ή χρηματική ποινή."
    },
    {
      "provision_ref": "Art. 190",
      "section": "190",
      "title": "Άρθρο 190 - Απειλή διάπραξης εγκλημάτων",
      "content": "Απειλή διάπραξης εγκλημάτων\nΌποιος δημόσια με οποιονδήποτε τρόπο ή μέσω του\nδιαδικτύου απειλεί ότι θα διαπραχθούν εγκλήματα και\nδημιουργεί έτσι φόβο σε αόριστο αριθμό ανθρώπων ή\nσε ορισμένο κύκλο ή κατηγορία προσώπων, τιμωρείται\nμε φυλάκιση έως δύο έτη ή με χρηματική ποινή."
    },
    {
      "provision_ref": "Art. 191",
      "section": "191",
      "title": "Άρθρο 191 - Διασπορά ψευδών ειδήσεων",
      "content": "Διασπορά ψευδών ειδήσεων\n1. Όποιος δημόσια ή μέσω του διαδικτύου διαδίδει ή\nδιασπείρει με οποιονδήποτε τρόπο ψευδείς ειδήσεις με\nαποτέλεσμα να προκαλέσει φόβο σε αόριστο αριθμό\nανθρώπων ή σε ορισμένο κύκλο ή κατηγορία προσώπων, που αναγκάζονται έτσι να προβούν σε μη προγραμματισμένες πράξεις ή σε ματαίωσή τους, με κίνδυνο να\nπροκληθεί ζημία στην οικονομία, στον τουρισμό ή στην\nαμυντική ικανότητα της χώρας ή να διαταραχθούν οι\nδιεθνείς της σχέσεις, τιμωρείται με φυλάκιση έως τρία\nέτη ή χρηματική ποινή.\n2. Όποιος από αμέλεια γίνεται υπαίτιος της πράξης της\nπροηγούμενης παραγράφου τιμωρείται με χρηματική\nποινή ή παροχή κοινωφελούς εργασίας."
    },
    {
      "provision_ref": "Art. 191Α",
      "section": "191Α",
      "title": "Άρθρο 191Α - Προσβολή συμβόλων ή τόπων",
      "content": "Προσβολή συμβόλων ή τόπων\nιδιαίτερης εθνικής ή θρησκευτικής σημασίας\n1. Όποιος δημόσια αφαιρεί, καταστρέφει, παραμορφώνει ή ρυπαίνει την επίσημη σημαία του κράτους ή\nέμβλημα της κυριαρχίας του ή ηχητικά παρεμποδίζει τη\nδημόσια ανάκρουση του εθνικού ύμνου, και έτσι εκθέτει\nσε κίνδυνο τη δημόσια τάξη, τιμωρείται με φυλάκιση έως\nδύο έτη ή χρηματική ποινή.\n2. Με την ίδια ποινή τιμωρείται όποιος τελεί πράξεις\nρύπανσης ή φθοράς σε τόπους ιδιαίτερης εθνικής ή\nθρησκευτικής σημασίας καθώς και σε χώρους φύλαξης\nνεκρών ή νεκροταφεία και προκαλεί έτσι φόβο ή ανησυχία σε αόριστο αριθμό ανθρώπων, εφόσον η πράξη\nδεν τιμωρείται βαρύτερα με άλλη διάταξη.\nΆρθρα 192 -197\n(Καταργούνται)\n\nΕΒΔΟΜΟ ΚΕΦΑΛΑΙΟ\nΕΠΙΒΟΥΛΗ ΤΗΣ ΘΡΗΣΚΕΥΤΙΚΗΣ ΕΙΡΗΝΗΣ\nΆρθρα 198 - 199\n(Καταργούνται )"
    },
    {
      "provision_ref": "Art. 200",
      "section": "200",
      "title": "Άρθρο 200 - Διατάραξη θρησκευτικών συναθροίσεων",
      "content": "Διατάραξη θρησκευτικών συναθροίσεων\n1. Όποιος κακόβουλα προσπαθεί να εμποδίσει ή με\nπρόθεση διαταράσσει μια ανεκτή κατά το πολίτευμα\nθρησκευτική συνάθροιση για λατρεία ή τελετή, τιμωρείται με φυλάκιση έως δύο έτη.\n2. Με την ίδια ποινή τιμωρείται όποιος μέσα σε εκκλησία ή σε τόπο ορισμένο για θρησκευτική συνάθροιση\nανεκτή κατά το πολίτευμα ενεργεί υβριστικά ανάρμοστες\nπράξεις."
    },
    {
      "provision_ref": "Art. 201",
      "section": "201",
      "title": "Άρθρο 201 - (Καταργείται)",
      "content": "(Καταργείται)\nΟΓΔΟΟ ΚΕΦΑΛΑΙΟ\nΆρθρα 202-206\n(Καταργούνται)\nΕΝΑΤΟ ΚΕΦΑΛΑΙΟ\nΕΓΚΛΗΜΑΤΑ ΣΧΕΤΙΚΑ ΜΕ ΤΟ ΝΟΜΙΣΜΑ,\nΑΛΛΑ ΜΕΣΑ ΠΛΗΡΩΜΗΣ ΚΑΙ ΕΝΣΗΜΑ"
    },
    {
      "provision_ref": "Art. 207",
      "section": "207",
      "title": "Άρθρο 207 - Παραχάραξη νομίσματος",
      "content": "Παραχάραξη νομίσματος\nκαι άλλων μέσων πληρωμής\n1. Όποιος παραποιεί ή νοθεύει νόμισμα οποιουδήποτε\nκράτους ή εκδοτικής αρχής, είτε κατά είτε πριν από το\nχρόνο νόμιμης κυκλοφορίας του είτε κατά το διάστημα\nκατά το οποίο γίνεται δεκτό προς ανταλλαγή από τους\nαρμόδιους φορείς, με σκοπό να το θέσει σε κυκλοφορία\nσαν γνήσιο, ή κατέχει πλαστό νόμισμα με τον ίδιο σκοπό,\nτιμωρείται με κάθειρξη έως δέκα έτη και χρηματική ποινή.\n2. Με την ίδια ποινή τιμωρείται και όποιος, με τον ίδιο\nσκοπό, παραποιεί ή νοθεύει κάθε άλλο ενσώματο μέσο,\nεκτός από το νόμισμα, που λόγω της ιδιαίτερης φύσης\nτου, μόνο του ή σε συνδυασμό με άλλο μέσο πληρωμής,\nεπιτρέπει στον κάτοχο ή στο χρήστη του να μεταφέρει\nχρήματα ή νομισματική αξία και προστατεύεται από την\nαπομίμηση ή τη δόλια χρήση μέσω σχεδιασμού, κωδικού ή υπογραφής ή άλλου πρόσφορου τρόπου, όπως\nπιστωτικές κάρτες, κάρτες των ευρωεπιταγών, λοιπές\nκάρτες εκδιδόμενες από χρηματοπιστωτικά ιδρύματα,\nταξιδιωτικές επιταγές, ευρωεπιταγές, λοιπές επιταγές και\nσυναλλαγματικές.\n3. Σε ιδιαίτερα ελαφρές περιπτώσεις μικρού αριθμού\nπλαστών ή μικρής φερόμενης αξίας τους, οι πράξεις των\nπαραγράφων 1 και 2 τιμωρούνται με φυλάκιση έως τρία\nέτη ή χρηματική ποινή."
    },
    {
      "provision_ref": "Art. 208",
      "section": "208",
      "title": "Άρθρο 208 - Κυκλοφορία πλαστών νομισμάτων",
      "content": "Κυκλοφορία πλαστών νομισμάτων\nκαι άλλων μέσων πληρωμής\n1. Όποιος, εν γνώσει της πλαστότητας, θέτει σε κυκλοφορία σαν γνήσιο πλαστό νόμισμα οποιουδήποτε\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nκράτους ή εκδοτικής αρχής, είτε κατά είτε πριν από τον\nχρόνο νόμιμης κυκλοφορίας του είτε κατά το διάστημα\nκατά το οποίο γίνεται δεκτό προς ανταλλαγή από τους\nαρμόδιους φορείς, ή άλλο μέσο πληρωμής, τιμωρείται με\nκάθειρξη έως δέκα έτη και χρηματική ποινή. Σε ιδιαίτερα\nελαφρές περιπτώσεις μικρού αριθμού πλαστών ή μικρής\nφερόμενης αξίας τους επιβάλλεται φυλάκιση έως δύο\nέτη ή χρηματική ποινή.\n2. Αν ο υπαίτιος ή αντιπρόσωπός του είχε δεχτεί το\nπλαστό νόμισμα ή άλλο μέσο πληρωμής σαν γνήσιο,\nεπιβάλλεται φυλάκιση έως έξι μήνες ή χρηματική ποινή.\nΗ ίδια ποινή επιβάλλεται, αν ο υπαίτιος ενήργησε εκτελώντας εντολή εκείνου στον οποίο δόθηκε το νόμισμα\nή άλλο μέσο πληρωμής σαν γνήσιο, όταν βρίσκεται σε\nσχέση εξάρτησης με τον εντολέα ή ζει μαζί του στην\nίδια κατοικία."
    },
    {
      "provision_ref": "Art. 208Α",
      "section": "208Α",
      "title": "Άρθρο 208Α - Καθ’ υπέρβαση κατασκευή νομίσματος",
      "content": "Καθ’ υπέρβαση κατασκευή νομίσματος\nΜε τις ποινές της παραγράφου 1 εδάφια α΄ και β΄ του\nπροηγούμενου άρθρου τιμωρείται και όποιος με πρόθεση κατασκευάζει, προμηθεύεται, κατέχει ή θέτει σε\nκυκλοφορία νόμισμα είτε κατά είτε πριν από το χρόνο\nνόμιμης κυκλοφορίας του είτε κατά το διάστημα κατά\nτο οποίο γίνεται δεκτό προς ανταλλαγή από τους αρμόδιους φορείς και για την κατασκευή του οποίου έχουν\nχρησιμοποιηθεί νόμιμες εγκαταστάσεις και υλικά, χωρίς\nόμως την άδεια της αρμόδιας αρχής ή καθ` υπέρβαση\nτου σχετικού δικαιώματος."
    },
    {
      "provision_ref": "Art. 208Β",
      "section": "208Β",
      "title": "Άρθρο 208Β - Όποιος παράνομα παράγει, πωλεί, εισάγει, χρησιμοποιεί ή διανέμει για πώληση ή για άλλους εμπορικούς",
      "content": "Όποιος παράνομα παράγει, πωλεί, εισάγει, χρησιμοποιεί ή διανέμει για πώληση ή για άλλους εμπορικούς\nσκοπούς μετάλλια ή μάρκες τα οποία: α) φέρουν στην\nοόψη τους όρους «ευρώ» ή «λεπτά ευρώ» ή το σύμβολο\nτου ευρώ, β) έχουν μέγεθος εντός των νόμιμων ορίων\nαναφοράς ή γ) φέρουν στην όψη τους οποιοδήποτε σχέδιο που είναι παρόμοιο με εκείνο των εθνικών\nεμπρόσθιων όψεων ή των κοινών οπίσθιων όψεων των\nκερμάτων ευρώ ή είναι πανομοιότυπο ή παρόμοιο με\nτο σχέδιο της στεφάνης των κερμάτων των δύο ευρώ,\nτιμωρείται με χρηματική ποινή."
    },
    {
      "provision_ref": "Art. 208Γ",
      "section": "208Γ",
      "title": "Άρθρο 208Γ - Πλαστογραφία και κατάχρηση ενσήμων",
      "content": "Πλαστογραφία και κατάχρηση ενσήμων\n1. Όποιος καταρτίζει πλαστά ή νοθεύει επίσημα ένσημα δηλωτικά αξίας με σκοπό να τα χρησιμοποιήσει\nσαν γνήσια, εν γνώσει τα χρησιμοποιεί σαν γνήσια ή τα\nπρομηθεύεται γι’ αυτόν το σκοπό ή τα προσφέρει στην\nαγορά ή τα εισάγει σε κυκλοφορία τιμωρείται με φυλάκιση και χρηματική ποινή.\n2. Όποιος εν γνώσει ξαναχρησιμοποιεί επίσημα ένσημα δηλωτικά αξίας, που είχαν ήδη χρησιμοποιηθεί, ή τα\nαποκτά με σκοπό να τα ξαναχρησιμοποιήσει προσφέροντάς τα στην αγορά ή εισάγοντάς τα σε κυκλοφορία\nτιμωρείται με χρηματική ποινή.\nΆρθρα 209 - 210\n(Καταργούνται)"
    },
    {
      "provision_ref": "Art. 211",
      "section": "211",
      "title": "Άρθρο 211 - Προπαρασκευαστικές πράξεις",
      "content": "Προπαρασκευαστικές πράξεις\nΌποιος με σκοπό να διαπράξει κάποιο από τα εγκλήματα των άρθρων 207, 208Α και 208Β κατασκευάζει ή\nκατέχει εργαλεία, αντικείμενα, προγράμματα ηλεκτρονικών υπολογιστών ή άλλα μέσα ειδικά προσαρμοσμένα,\nχρήσιμα γι’ αυτόν το σκοπό, καθώς και ολογραφήματα\nή λοιπά συστατικά στοιχεία του νομίσματος, τα οποία\nχρησιμεύουν για την προστασία από την παραχάραξη,\nτιμωρείται με φυλάκιση έως δύο έτη ή χρηματική ποινή."
    },
    {
      "provision_ref": "Art. 212",
      "section": "212",
      "title": "Άρθρο 212 - Έμπρακτη μετάνοια",
      "content": "Έμπρακτη μετάνοια\n1. Το αξιόποινο των πράξεων των άρθρων 207, 208,\n208Α και 208Β εξαλείφεται αν ο υπαίτιος με τη θέλησή\nτου και πριν από κάθε κυκλοφορία ακυρώσει ή καταστρέψει τα πλαστά ή καθ΄ υπέρβαση κατασκευασθέντα\nπριν εξεταστεί με οποιονδήποτε τρόπο για την πράξη\nτου από τις αρμόδιες αρχές.\n2. Εξαλείφεται επίσης το αξιόποινο των πράξεων του\nάρθρου 211 αν ο υπαίτιος καταστρέψει με τη θέλησή\nτου τα αντικείμενα που αναφέρονται σ’ αυτό πριν τα\nχρησιμοποιήσει."
    },
    {
      "provision_ref": "Art. 213",
      "section": "213",
      "title": "Άρθρο 213 - Δήμευση",
      "content": "Δήμευση\n1. Η δήμευση των πλαστών ή καθ’ υπέρβαση κατασκευασθέντων νομισμάτων ή άλλων μέσων πληρωμής,\nτων αντικειμένων του άρθρου 207, 208Α, 208Β και των\nπλαστών ή επαναχρησιμοποιημένων ενσήμων διατάσσεται και αν ακόμα δεν διωχθεί και καταδικαστεί ορισμένο\nπρόσωπο και ανεξάρτητα από το αν αυτά ανήκουν ή όχι\nστον αυτουργό ή τον συμμέτοχο του εγκλήματος.\n2. Αν όμως ο κύριος των νομισμάτων ή του υλικού από\nτο οποίο κατασκευάστηκαν είναι αποδεδειγμένα αμέτοχος στην παραχάραξη ή την κιβδηλεία, τα νομίσματα\nαχρηστεύονται ως νομίσματα και αποδίδονται ύστερα\nαπό αυτό στον κύριο.\n3. Τα νομίσματα που κατάσχονται ως ύποπτα προϊόντα παραχάραξης ή κιβδηλείας, αποστέλλονται στο\nαντίστοιχο Εθνικό Κέντρο Ανάλυσης ή Εθνικό Κέντρο\nΑνάλυσης Κερμάτων Ευρώ για ανάλυση, ανίχνευση και\nεντοπισμό περαιτέρω προϊόντων παραχάραξης, χωρίς\nκαθυστέρηση και το αργότερο μέχρι να εκδοθεί τελεσίδικη απόφαση κατά την ποινική διαδικασία.\nΆρθρα 214-215\n(Καταργούνται)\nΔΕΚΑΤΟ ΚΕΦΑΛΑΙΟ\nΕΓΚΛΗΜΑΤΑ ΣΧΕΤΙΚΑ ΜΕ ΤΑ ΥΠΟΜΝΗΜΑΤΑ"
    },
    {
      "provision_ref": "Art. 216",
      "section": "216",
      "title": "Άρθρο 216 - Πλαστογραφία",
      "content": "Πλαστογραφία\n1. Όποιος καταρτίζει πλαστό ή νοθεύει έγγραφο με\nσκοπό να παραπλανήσει με τη χρήση του άλλον σχετικά\nμε γεγονός που μπορεί να έχει έννομες συνέπειες τιμωρείται με φυλάκιση και χρηματική ποινή.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n2. Με την ίδια ποινή τιμωρείται όποιος για τον παραπάνω σκοπό εν γνώσει χρησιμοποιεί πλαστό ή νοθευμένο\nέγγραφο.\n3. Αν ο υπαίτιος αυτών των πράξεων (παράγραφοι 1-2)\nσκόπευε να προσπορίσει στον εαυτό του ή σε άλλον περιουσιακό όφελος βλάπτοντας τρίτον ή σκόπευε να βλάψει άλλον, και το συνολικό όφελος ή η συνολική ζημία\nυπερβαίνει τις 120.000 ευρώ τιμωρείται με κάθειρξη έως\nδέκα έτη και χρηματική ποινή.\n4. Αν οι πράξεις των παραγράφων 1 και 2 στρέφονται\nάμεσα κατά του νομικού προσώπου του ελληνικού Δημοσίου, των νομικών προσώπων Δημοσίου Δικαίου ή\nτων οργανισμών τοπικής αυτοδιοίκησης και το συνολικό περιουσιακό όφελος ή η συνολική ζημία υπερβαίνει συνολικά τις 120.000 ευρώ, επιβάλλεται κάθειρξη\nτουλάχιστον δέκα ετών και χρηματική ποινή έως χίλιες\nημερήσιες μονάδες. Οι πράξεις αυτές παραγράφονται\nμετά είκοσι έτη."
    },
    {
      "provision_ref": "Art. 217",
      "section": "217",
      "title": "Άρθρο 217 - Πλαστογραφία πιστοποιητικών",
      "content": "Πλαστογραφία πιστοποιητικών\n1.Όποιος με σκοπό να διευκολύνει την άμεση συντήρηση, την κίνηση ή την κοινωνική πρόοδο αυτού του\nίδιου ή άλλου καταρτίζει πλαστό ή νοθεύει πιστοποιητικό ή μαρτυρικό ή άλλο έγγραφο που κατά προορισμό\nχρησιμεύει για τέτοιους σκοπούς ή εν γνώσει του χρησιμοποιεί τέτοιο πλαστό ή νοθευμένο έγγραφο τιμωρείται\nμε χρηματική ποινή ή παροχή κοινωφελούς εργασίας.\n2. Mε την ίδια ποινή τιμωρείται όποιος χρησιμοποιεί\nγια τον ίδιο σκοπό τέτοιο έγγραφο, που είναι γνήσιο, είχε\nεκδοθεί όμως για άλλον.\n3. Με φυλάκιση τιμωρείται όποιος καταρτίζει πλαστό ή νοθεύει πτυχίο ή κάθε πιστοποιητικό γνώσεων\nή δεξιοτήτων, ή νοθεύει γνήσιο ή κάνει χρήση αυτών,\nμε σκοπό να καταλάβει θέση εργασίας ή να διεκδικήσει\nβαθμολογική ή μισθολογική προαγωγή στον δημόσιο ή\nτον ιδιωτικό τομέα.\nΆρθρα 218 -219\n(Καταργούνται)"
    },
    {
      "provision_ref": "Art. 220",
      "section": "220",
      "title": "Άρθρο 220 - Υφαρπαγή ψευδούς βεβαίωσης",
      "content": "Υφαρπαγή ψευδούς βεβαίωσης\n1. Όποιος πετυχαίνει με εξαπάτηση να βεβαιωθεί σε\nδημόσιο έγγραφο αναληθώς περιστατικό που μπορεί να\nέχει έννομες συνέπειες, καθώς και όποιος χρησιμοποιεί\nτέτοια ψευδή βεβαίωση για να εξαπατήσει άλλον σχετικά\nμε το περιστατικό αυτό, τιμωρείται με φυλάκιση έως δύο\nέτη ή χρηματική ποινή, αν δεν τιμωρείται βαρύτερα κατά\nτις διατάξεις για την ηθική αυτουργία.\n2. Αν όμως υπάρχουν οι όροι του άρθρου 216 παρ. 3\nκαι 4, επιβάλλεται φυλάκιση και χρηματική ποινή."
    },
    {
      "provision_ref": "Art. 221",
      "section": "221",
      "title": "Άρθρο 221 - Ψευδείς ιατρικές πιστοποιήσεις",
      "content": "Ψευδείς ιατρικές πιστοποιήσεις\n1. Γιατροί, οδοντίατροι, κτηνίατροι, φαρμακοποιοί, χημικοί και μαίες που εν γνώσει εκδίδουν ψευδείς πιστοποιήσεις, οι οποίες προορίζονται να παρέχουν πίστη σε\nδημόσια, δημοτική ή κοινοτική αρχή ή νομικό πρόσωπο\nδημόσιου δικαίου ή σε μια ασφαλιστική επιχείρηση ή\n\nπου μπορούν να ζημιώσουν άμεσα οικονομικά άλλον\nτιμωρούνται με φυλάκιση έως δύο έτη ή χρηματική ποινή. Αν οι ψευδείς αυτές πιστοποιήσεις προορίζονται για\nδικαστική χρήση, αυτοί που τις εκδίδουν τιμωρούνται με\nφυλάκιση τουλάχιστον έξι μηνών και χρηματική ποινή.\n2. Με φυλάκιση έως ένα έτος ή χρηματική ποινή τιμωρείται όποιος χρησιμοποιεί τέτοια ψευδή πιστοποίηση\nγια να εξαπατήσει δημόσια, δημοτική ή κοινοτική αρχή\nή νομικό πρόσωπο δημόσιου δικαίου ή ασφαλιστική\nεπιχείρηση. Αν έγινε δικαστική χρήση της ανωτέρω\nψευδούς πιστοποίησης, ο διάδικος που έκανε τη χρήση\nτιμωρείται με φυλάκιση έως δύο έτη ή χρηματική ποινή."
    },
    {
      "provision_ref": "Art. 222",
      "section": "222",
      "title": "Άρθρο 222 - Υπεξαγωγή εγγράφων",
      "content": "Υπεξαγωγή εγγράφων\nΌποιος με σκοπό να βλάψει άλλον αποκρύπτει, βλάπτει ή καταστρέφει έγγραφο του οποίου δεν είναι κύριος\nή δεν είναι αποκλειστικά κύριος ή που άλλος έχει δικαίωμα, κατά τις διατάξεις του αστικού δικαίου, να ζητήσει\nτην παράδοση ή την επίδειξή του τιμωρείται με φυλάκιση έως δύο έτη ή χρηματική ποινή."
    },
    {
      "provision_ref": "Art. 223",
      "section": "223",
      "title": "Άρθρο 223 - (Καταργείται)",
      "content": "(Καταργείται)\nΕΝΔΕΚΑΤΟ ΚΕΦΑΛΑΙΟ\nΕΓΚΛΗΜΑΤΑ ΣΧΕΤΙΚΑ\nΜΕ ΤΗΝ ΑΠΟΝΟΜΗ ΔΙΚΑΙΟΣΥΝΗΣ"
    },
    {
      "provision_ref": "Art. 224",
      "section": "224",
      "title": "Άρθρο 224 - Ψευδής κατάθεση",
      "content": "Ψευδής κατάθεση\n1. Όποιος, ενώ εξετάζεται ως διάδικος ή μάρτυρας σε\nδικαστήριο ή ενώπιον αρχής αρμόδιας να ενεργεί εξέταση για την κρινόμενη υπόθεση, εν γνώσει του καταθέτει\nψευδή στοιχεία σχετικά με την υπόθεση αυτή ή αρνείται\nή αποκρύπτει την αλήθεια, τιμωρείται με φυλάκιση τουλάχιστον τριών μηνών έως τρία έτη και χρηματική ποινή.\n2. Όποιος εμφανίζεται ως μάρτυρας ενώπιον δικαστηρίου ή άλλης αρχής αρμόδιας να ενεργεί εξέταση και αρνείται να δώσει τη μαρτυρία του τιμωρείται με φυλάκιση\nέως δύο έτη ή χρηματική ποινή.\n3. Αν ο υπαίτιος τέλεσε τις πράξεις των προηγούμενων\nπαραγράφων για να αποφύγει ποινική ευθύνη είτε δική\nτου είτε κάποιου από τους οικείους του, χωρίς να ενοχοποιήσει ψευδώς άλλον, το δικαστήριο μπορεί να τον\nαπαλλάξει από κάθε ποινή."
    },
    {
      "provision_ref": "Art. 226",
      "section": "226",
      "title": "Άρθρο 226 - Ψευδής πραγματογνωμοσύνη ή διερμηνεία",
      "content": "Ψευδής πραγματογνωμοσύνη ή διερμηνεία\n1. Όποιος ως πραγματογνώμονας ή διερμηνέας εν\nγνώσει εκθέτει ψέματα ή αποκρύπτει την αλήθεια, τιμωρείται με φυλάκιση τουλάχιστον δύο ετών και χρηματική ποινή.\n2. Το δικαστήριο επιβάλλει επιπροσθέτως απαγόρευση άσκησης επαγγέλματος για χρονικό διάστημα από\nένα έως δύο έτη, η οποία αρχίζει μόλις η απόφαση γίνει\nαμετάκλητη.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 227",
      "section": "227",
      "title": "Άρθρο 227 - Έμπρακτη μετάνοια",
      "content": "Έμπρακτη μετάνοια\nΣτις περιπτώσεις του άρθρου 224 η πράξη μένει ατιμώρητη αν ο υπαίτιος με την ελεύθερη θέλησή του ανακάλεσε ενώπιον της ίδιας αρχής την ψευδή κατάθεση με\nνέα κατάθεση. Η ανάκληση αυτή δεν απαλλάσσει από\nτην ποινή τον υπαίτιο, αν η αρχή έχει ήδη εκδώσει απόφαση ή αν επήλθε σε άλλον κάποια έννομη επιβλαβής\nσυνέπεια."
    },
    {
      "provision_ref": "Art. 229",
      "section": "229",
      "title": "Άρθρο 229 - Ψευδής καταμήνυση",
      "content": "Ψευδής καταμήνυση\n1. Όποιος εν γνώσει καταμηνύει άλλον ψευδώς ή αναφέρει γι’ αυτόν ενώπιον της αρχής ότι τέλεσε αξιόποινη\nπράξη ή πειθαρχική παράβαση, τιμωρείται με φυλάκιση\nτουλάχιστον δύο ετών και χρηματική ποινή.\n2. Με την ίδια ποινή τιμωρείται και όποιος εν γνώσει\nκαι ψευδώς καθιστά άλλον ύποπτο στην αρχή υποβάλλοντας, αλλοιώνοντας ή αποκρύπτοντας κάποιο αποδεικτικό μέσο για αξιόποινη πράξη ή πειθαρχική παράβαση.\n3. Το δικαστήριο με αίτηση του παθόντος μπορεί να\nτου επιτρέψει να δημοσιεύσει την απόφαση με έξοδα του\nκαταδικασθέντος. Το δικαίωμα αυτό παύει να υπάρχει αν\nη δημοσίευση δεν γίνει μέσα σε έξι μήνες από την καταχώρηση της τελεσίδικης απόφασης στο ειδικό βιβλίο."
    },
    {
      "provision_ref": "Art. 230",
      "section": "230",
      "title": "Άρθρο 230 - Ψευδής καταγγελία",
      "content": "Ψευδής καταγγελία\nΌποιος, χωρίς να καθιστά άλλον ύποπτο, παριστάνει\nεν γνώσει του ψευδώς στην αρχή ότι τελέστηκε κάποιο\nκακούργημα ή πλημμέλημα, τιμωρείται με φυλάκιση έως\nένα έτος ή χρηματική ποινή."
    },
    {
      "provision_ref": "Art. 231",
      "section": "231",
      "title": "Άρθρο 231 - Υπόθαλψη",
      "content": "Υπόθαλψη\n1. Όποιος εν γνώσει ματαιώνει τη δίωξη άλλου για κακούργημα ή πλημμέλημα που διέπραξε τιμωρείται με\nφυλάκιση έως τρία έτη ή χρηματική ποινή.\n2. Η υπόθαλψη μένει ατιμώρητη αν ο υπαίτιος την τέλεσε υπέρ κάποιου οικείου του."
    },
    {
      "provision_ref": "Art. 232",
      "section": "232",
      "title": "Άρθρο 232 - Παρασιώπηση εγκλημάτων",
      "content": "Παρασιώπηση εγκλημάτων\n1. Όποιος, ενώ έμαθε με τρόπο αξιόπιστο ότι μελετάται\nκακούργημα ή ότι άρχισε ήδη η εκτέλεσή του, και σε\nχρόνο τέτοιον ώστε να μπορεί ακόμα να προληφθεί η\nτέλεση ή το αποτέλεσμά του, παραλείπει να το αναγγείλει εγκαίρως στην αρχή, τιμωρείται, αν το κακούργημα\nτελέστηκε ή έγινε απόπειρά του, με φυλάκιση έως τρία\nέτη ή χρηματική ποινή.\n2. Η παράλειψη αυτή μένει ατιμώρητη αν η αναγγελία\nστην αρχή θα αφορούσε πρόσωπο οικείο εκείνου που\nτην παρέλειψε."
    },
    {
      "provision_ref": "Art. 233",
      "section": "233",
      "title": "Άρθρο 233 - Απιστία δικηγόρων",
      "content": "Απιστία δικηγόρων\n1. Δικηγόρος που βλάπτει εν γνώσει τα συμφέροντα\nεκείνου του οποίου έχει αναλάβει τη νομική προστασία,\n\nή που στην ίδια ένδικη υπόθεση βοηθά με συμβουλές ή\nμε παροχή υπηρεσίας και τους δύο διαδίκους, είτε ταυτόχρονα είτε διαδοχικά, τιμωρείται με φυλάκιση έως τρία\nέτη ή χρηματική ποινή.\n2. Αν όμως ενήργησε αφού συνεννοήθηκε με αυτούς\nπου έχουν αντίθετα συμφέροντα ή επιδιώκοντας κέρδος, τιμωρείται με φυλάκιση τουλάχιστον ενός έτους\nκαι χρηματική ποινή."
    },
    {
      "provision_ref": "Art. 234",
      "section": "234",
      "title": "Άρθρο 234 - Παραβίαση της μυστικότητας",
      "content": "Παραβίαση της μυστικότητας\nδικαστικών συνεδριάσεων\nΜε φυλάκιση έως τρία έτη ή χρηματική ποινή τιμωρείται όποιος με οποιονδήποτε τρόπο δημοσιεύει έκθεση\nγια κάποια δικαστική συνεδρίαση που έχει διεξαχθεί κεκλεισμένων των θυρών ή οποιοδήποτε έγγραφο τέτοιας\nδίκης, εκτός αν το δικαστήριο στο οποίο διεξάγεται η\nδίκη επιτρέψει τη δημοσίευση.\nΔΩΔΕΚΑΤΟ ΚΕΦΑΛΑΙΟ\nΕΓΚΛΗΜΑΤΑ ΣΧΕΤΙΚΑ ΜΕ ΤΗΝ ΥΠΗΡΕΣΙΑ\nΙ. ΧΡΗΣΗ ΤΗΣ ΥΠΗΡΕΣΙΑΣ ΓΙΑ ΙΔΙΩΤΙΚΟ ΟΦΕΛΟΣ"
    },
    {
      "provision_ref": "Art. 235",
      "section": "235",
      "title": "Άρθρο 235 - Δωροληψία υπαλλήλου",
      "content": "Δωροληψία υπαλλήλου\n1. Υπάλληλος ο οποίος ζητεί ή λαμβάνει, άμεσα ή\nμέσω τρίτου, για τον εαυτό του ή για άλλον, οποιασδήποτε φύσης αθέμιτο ωφέλημα, ή αποδέχεται την\nυπόσχεση παροχής τέτοιου ωφελήματος, για ενέργεια\nή παράλειψή του σε σχέση με την άσκηση των καθηκόντων του, μελλοντική ή ήδη τελειωμένη, τιμωρείται\nμε φυλάκιση και χρηματική ποινή. Αν ο υπαίτιος τελεί\nτην πράξη του προηγούμενου εδαφίου κατ’ επάγγελμα\nτιμωρείται με φυλάκιση τουλάχιστον τριών ετών και\nχρηματική ποινή.\n2. Αν η ως άνω ενέργεια ή παράλειψη του υπαιτίου\nαντίκειται στα καθήκοντα του, τιμωρείται με κάθειρξη\nέως δέκα έτη και χρηματική ποινή. Αν ο υπαίτιος τελεί\nτην πράξη του προηγούμενου εδαφίου κατ’ επάγγελμα\nτιμωρείται με κάθειρξη και χρηματική ποινή έως χίλιες\nημερήσιες μονάδες.\n3. Υπάλληλος ο οποίος ζητεί ή λαμβάνει, για τον εαυτό\nτου ή για άλλον, αθέμιτη παροχή περιουσιακής φύσης,\nεπωφελούμενος από την ιδιότητα του, τιμωρείται με φυλάκιση, αν η πράξη δεν τιμωρείται βαρύτερα από άλλη\nποινική διάταξη.\n4. Προϊστάμενοι υπηρεσιών ή επιθεωρητές ή πρόσωπα που έχουν την εξουσία λήψης αποφάσεων ή ελέγχου\nσε υπηρεσίες του Δημοσίου, των οργανισμών τοπικής\nαυτοδιοίκησης και των νομικών προσώπων δημοσίου δικαίου τιμωρούνται με φυλάκιση έως τρία έτη ή χρηματική ποινή, εφόσον η πράξη δεν τιμωρείται βαρύτερα από\nάλλη ποινική διάταξη, αν με παράβαση συγκεκριμένου\nυπηρεσιακού καθήκοντος από αμέλεια, δεν απέτρεψαν\nπρόσωπο που τελεί υπό τις εντολές τους ή υπόκειται\nστον έλεγχο τους από την τέλεση πράξης των προηγούμενων παραγράφων.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n5. Οι διατάξεις των παραγράφων 1 και 2 εφαρμόζονται και όταν οι πράξεις τελούνται από λειτουργούς ή\nάλλους υπαλλήλους με οποιαδήποτε συμβατική σχέση,\nοργάνου ή οργανισμού της Ευρωπαϊκής Ένωσης που έχει\nτην έδρα του στην Ελλάδα και κάθε δημόσιου διεθνούς\nή υπερεθνικού οργανισμού στον οποίο η Ελλάδα είναι\nμέλος ή φορέας αυτού, καθώς και από κάθε πρόσωπο,\nαποσπασμένο ή όχι, που εκτελεί καθήκοντα τα οποία\nαντιστοιχούν σε αυτά που εκτελούν οι λειτουργοί ή άλλοι\nυπάλληλοι, ακόμα κι αν δεν είναι αξιόποινες κατά τους\nνόμους της χώρας όπου τελέστηκαν."
    },
    {
      "provision_ref": "Art. 236",
      "section": "236",
      "title": "Άρθρο 236 - Δωροδοκία υπαλλήλου",
      "content": "Δωροδοκία υπαλλήλου\n1. Όποιος προσφέρει, υπόσχεται ή παρέχει σε υπάλληλο, άμεσα ή μέσω τρίτου, οποιασδήποτε φύσης αθέμιτο\nωφέλημα, για τον εαυτό του ή για άλλον, για ενέργεια\nή παράλειψη του υπαλλήλου σε σχέση με την άσκηση\nτων καθηκόντων του, μελλοντική ή ήδη τελειωμένη, τιμωρείται με φυλάκιση έως τρία έτη ή χρηματική ποινή.\n2. Αν η ως άνω ενέργεια ή παράλειψη αντίκειται στα\nκαθήκοντα του υπαλλήλου, ο υπαίτιος τιμωρείται με\nφυλάκιση τουλάχιστον τριών ετών και χρηματική ποινή.\n3. Διευθυντής επιχείρησης ή άλλο πρόσωπο που έχει\nτην εξουσία λήψης αποφάσεων ή ελέγχου σε επιχείρηση\nτιμωρείται με φυλάκιση έως δύο έτη ή χρηματική ποινή,\nαν η πράξη δεν τιμωρείται βαρύτερα, αν από αμέλεια δεν\nαπέτρεψε πρόσωπο που τελεί υπό τις εντολές του ή υπόκειται στον έλεγχο του από την τέλεση προς όφελος της\nεπιχείρησης πράξης των προηγούμενων παραγράφων.\n4. Οι διατάξεις των παραγράφων 1, 2 και 3 εφαρμόζονται και όταν οι πράξεις τελούνται προς: α) λειτουργούς\nή άλλους υπαλλήλους με οποιαδήποτε συμβατική σχέση\nοργάνου ή οργανισμού της Ευρωπαϊκής Ένωσης που έχει\nτην έδρα του στην Ελλάδα και κάθε δημόσιου διεθνούς ή\nυπερεθνικού οργανισμού ή φορέα στον οποίο η Ελλάδα\nείναι μέλος, καθώς και προς κάθε πρόσωπο, αποσπασμένο ή όχι, που εκτελεί καθήκοντα τα οποία αντιστοιχούν\nσε αυτά που εκτελούν οι λειτουργοί ή άλλοι υπάλληλοι\nή β) οποιοδήποτε πρόσωπο που ασκεί δημόσιο λειτούργημα ή υπηρεσία για ξένη χώρα. Στις περιπτώσεις αυτές οι ελληνικοί ποινικοί νόμοι εφαρμόζονται και όταν\nη πράξη τελείται στην αλλοδαπή από ημεδαπό, ακόμα\nκι αν δεν είναι αξιόποινη κατά τους νόμους της χώρας\nόπου τελέστηκε."
    },
    {
      "provision_ref": "Art. 237",
      "section": "237",
      "title": "Άρθρο 237 - Δωροληψία και δωροδοκία",
      "content": "Δωροληψία και δωροδοκία\nδικαστικών λειτουργών\n1. Όποιος καλείται κατά το νόμο να εκτελέσει δικαστικά καθήκοντα ή ο διαιτητής, αν ζητήσει ή λάβει,\nάμεσα ή μέσω τρίτου, για τον εαυτό του ή για άλλον,\nοποιασδήποτε φύσης αθέμιτο ωφέλημα, ή αποδεχθεί\nτην υπόσχεση παροχής τέτοιου ωφελήματος, για ενέργεια του ή παράλειψη, μελλοντική ή ήδη τελειωμένη,\nπου ανάγεται στην εκτέλεση των καθηκόντων του κατά\nτην απονομή της δικαιοσύνης ή την επίλυση διαφοράς,\nτιμωρείται με κάθειρξη και χρηματική ποινή έως χίλιες\nημερήσιες μονάδες.\n\n2. Με κάθειρξη έως δέκα έτη και χρηματική ποινή έως\nχίλιες ημερήσιες μονάδες τιμωρείται όποιος για τον πιο\nπάνω σκοπό υπόσχεται ή παρέχει τέτοια ωφελήματα,\nάμεσα ή μέσω τρίτου, στα πρόσωπα της προηγούμενης\nπαραγράφου, για τους εαυτούς τους ή για άλλον.\n3. Διευθυντής επιχείρησης ή άλλο πρόσωπο που έχει\nτην εξουσία λήψης αποφάσεων ή ελέγχου σε επιχείρηση\nτιμωρείται με φυλάκιση και χρηματική ποινή, εφόσον η\nπράξη δεν τιμωρείται βαρύτερα από άλλη ποινική διάταξη, αν από αμέλεια δεν απέτρεψε πρόσωπο που τελεί\nυπό τις εντολές του ή υπόκειται στον έλεγχο του από\nτην τέλεση προς όφελος της επιχείρησης της πράξης\nτης προηγούμενης παραγράφου.\n4. Οι διατάξεις των προηγούμενων παραγράφων\nεφαρμόζονται και όταν οι πράξεις τελούνται: α) από ή\nπρος μέλη του Δικαστηρίου ή του Ελεγκτικού Συνεδρίου\nτης Ευρωπαϊκής Ένωσης, β) από ή προς όσους ασκούν\nδικαστικά καθήκοντα ή καθήκοντα διαιτητή σε διεθνή\nδικαστήρια των οποίων η δικαιοδοσία είναι αποδεκτή\nαπό την Ελλάδα ή γ) προς δικαστές, ενόρκους ή διαιτητές\nάλλων κρατών σχετικά με την άσκηση των δικαστικών\nτους καθηκόντων. Στις περιπτώσεις αυτές οι ελληνικοί\nποινικοί νόμοι εφαρμόζονται και όταν η πράξη τελείται\nστην αλλοδαπή από ή προς ημεδαπό, ακόμα κι αν δεν\nείναι αξιόποινη κατά τους νόμους της χώρας όπου τελέστηκε."
    },
    {
      "provision_ref": "Art. 237Α",
      "section": "237Α",
      "title": "Άρθρο 237Α - Εμπορία επιρροής – Μεσάζοντες",
      "content": "Εμπορία επιρροής – Μεσάζοντες\n1. Όποιος ζητεί ή λαμβάνει, άμεσα ή μέσω τρίτου,\nοποιασδήποτε φύσης ωφέλημα, για τον εαυτό του ή\nγια άλλον, ή αποδέχεται την υπόσχεση παροχής τέτοιου\nωφελήματος ως αντάλλαγμα για αθέμιτη επιρροή την\nοποία ισχυρίζεται ή επιβεβαιώνει, ψευδώς ή αληθώς,\nότι μπορεί να ασκήσει σε κάποιο από τα πρόσωπα που\nαναφέρονται στα άρθρα 159 Α, 235 παρ. 1 και 237 παρ. 1,\nώστε αυτά να προβούν σε πράξη ή παράλειψη που ανάγεται στην άσκηση των καθηκόντων τους, τιμωρείται με\nφυλάκιση και χρηματική ποινή.\n2. Με φυλάκιση έως τρία έτη ή χρηματική ποινή τιμωρείται όποιος προσφέρει, υπόσχεται ή παρέχει, άμεσα\nή μέσω τρίτου, οποιασδήποτε φύσης ωφέλημα, για τον\nεαυτό του ή για άλλον, σε πρόσωπο που ισχυρίζεται ή\nεπιβεβαιώνει, ψευδώς ή αληθώς, ότι μπορεί να ασκήσει\nαθέμιτη επιρροή σε κάποιο από τα πρόσωπα που απαριθμούνται στα άρθρα 159 Α, 235 παρ. 1 και 237 παρ. 1,\nώστε αυτά να προβούν σε πράξη ή παράλειψη που ανάγεται στην άσκηση των καθηκόντων τους."
    },
    {
      "provision_ref": "Art. 238",
      "section": "238",
      "title": "Άρθρο 238 - Δήμευση",
      "content": "Δήμευση\nΣτις περιπτώσεις των άρθρων 235 έως και 237Α το\nδικαστήριο επιβάλλει στον καταδικασθέντα και την παρεπόμενη ποινή της δήμευσης (άρθρο 68).\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nΙΙ. ΚΑΤΑΧΡΗΣΗ ΥΠΑΛΛΗΛΙΚΗΣ ΙΔΙΟΤΗΤΑΣ"
    },
    {
      "provision_ref": "Art. 239",
      "section": "239",
      "title": "Άρθρο 239 - Κατάχρηση εξουσίας",
      "content": "Κατάχρηση εξουσίας\nΥπάλληλος στα καθήκοντα του οποίου ανάγεται η\nδίωξη ή η ανάκριση αξιόποινων πράξεων: α) αν μεταχειρίστηκε παρανόμως εκβιαστικά μέσα για να πετύχει\nοποιαδήποτε έγγραφη ή προφορική κατάθεση κατηγορουμένου, μάρτυρα ή πραγματογνώμονα τιμωρείται με\nφυλάκιση τουλάχιστον δύο ετών και χρηματική ποινή,\nεφόσον η πράξη δεν τιμωρείται βαρύτερα κατά το άρθρο\n137 Α, β) αν εν γνώσει του εξέθεσε σε δίωξη ή τιμωρία\nκάποιον αθώο ή παρέλειψε να διώξει κάποιον υπαίτιο,\nτιμωρείται με κάθειρξη έως δέκα έτη και χρηματική ποινή, αν πρόκειται για κακούργημα και με φυλάκιση τουλάχιστον τριών ετών και χρηματική ποινή, αν πρόκειται\nγια πλημμέλημα."
    },
    {
      "provision_ref": "Art. 240",
      "section": "240",
      "title": "Άρθρο 240 - Παραβάσεις στην εκτέλεση των ποινών",
      "content": "Παραβάσεις στην εκτέλεση των ποινών\n1. Υπάλληλος στα καθήκοντα του οποίου ανάγεται η\nεκτέλεση των ποινών τιμωρείται με φυλάκιση τουλάχιστον τριών ετών και χρηματική ποινή αν εν γνώσει του\nεκτέλεσε παράνομα ποινή ή μέτρο ασφαλείας ή παρέλειψε την εκτέλεση.\n2. Με τις ποινές της προηγούμενης παραγράφου τιμωρείται και ο αρμόδιος για την εκτέλεση εντάλματος\nσύλληψης υπάλληλος, που δεν το εκτελεί.\n3. Αν οι παραβάσεις των προηγούμενων παραγράφων\nοφείλονται σε αμέλεια, επιβάλλεται φυλάκιση έως ένα\nέτος ή χρηματική ποινή."
    },
    {
      "provision_ref": "Art. 241",
      "section": "241",
      "title": "Άρθρο 241 - Παραβίαση οικιακού ασύλου",
      "content": "Παραβίαση οικιακού ασύλου\nΥπάλληλος που, χρησιμοποιώντας την υπαλληλική του\nιδιότητα εισέρχεται στην κατοικία άλλου χωρίς ο άλλος\nνα το θέλει, εκτός από τις περιπτώσεις που το προβλέπει\nο νόμος και χωρίς τις νόμιμες διατυπώσεις, τιμωρείται με\nφυλάκιση έως τρία έτη ή χρηματική ποινή."
    },
    {
      "provision_ref": "Art. 242",
      "section": "242",
      "title": "Άρθρο 242 - Ψευδής βεβαίωση, νόθευση κ.λπ.",
      "content": "Ψευδής βεβαίωση, νόθευση κ.λπ.\n1. Υπάλληλος που στα καθήκοντά του ανάγεται η έκδοση ή σύνταξη ορισμένων δημοσίων εγγράφων, αν σε\nτέτοια έγγραφα βεβαιώνει με πρόθεση ψευδώς περιστατικό που μπορεί να έχει έννομες συνέπειες, τιμωρείται με\nφυλάκιση τουλάχιστον ενός έτους και χρηματική ποινή.\n2. Με την ίδια ποινή τιμωρείται ο υπάλληλος ο οποίος\nμε πρόθεση νοθεύει, καταστρέφει, βλάπτει ή υπεξάγει\nέγγραφο που του εμπιστεύθηκαν ή του είναι προσιτό\nλόγω της υπηρεσίας του.\n3. Αν όμως ο υπαίτιος κάποιας από τις πράξεις των\nπαραγράφων 1 και 2 είχε σκοπό να προσπορίσει στον\nεαυτό του ή σε άλλον αθέμιτο όφελος ή να βλάψει παράνομα άλλον, επιβάλλεται κάθειρξη έως δέκα έτη και\nχρηματική ποινή εάν το συνολικό όφελος ή η συνολική\nβλάβη υπερβαίνουν το ποσό των 120.000 ευρώ.\n4. Με την ποινή της παρ. 1 τιμωρείται όποιος εν γνώσει του χρησιμοποιεί το έγγραφο που είναι πλαστό ή\n\nνοθευμένο ή έχει υπεξαχθεί. Αν όμως είχε σκοπό να προσπορίσει στον εαυτό του ή σε άλλον αθέμιτο όφελος ή\nνα βλάψει παράνομα άλλον και το συνολικό όφελος ή\nη συνολική βλάβη υπερβαίνουν το ποσό των 120.000\nευρώ, επιβάλλεται η ποινή της παραγράφου 3.\n5. Αν οι πράξεις των προηγούμενων παραγράφων\nστρέφονται άμεσα κατά του νομικού προσώπου του\nελληνικού Δημοσίου, των νομικών προσώπων Δημοσίου Δικαίου ή των οργανισμών τοπικής αυτοδιοίκησης\nκαι το συνολικό όφελος ή η συνολική βλάβη υπερβαίνουν το ποσό των 120.000 ευρώ, επιβάλλεται κάθειρξη\nτουλάχιστον δέκα ετών και χρηματική ποινή έως χίλιες\nημερήσιες μονάδες. Οι πράξεις αυτές παραγράφονται\nμετά είκοσι έτη."
    },
    {
      "provision_ref": "Art. 243",
      "section": "243",
      "title": "Άρθρο 243 - Νόθευση δικαστικού εγγράφου",
      "content": "Νόθευση δικαστικού εγγράφου\n1. Όποιος κατά την εκτέλεση των δικαστικών ή διαιτητικών του καθηκόντων εν γνώσει αλλοιώνει το διατακτικό απόφασης δικαστηρίου ή δικαστικού συμβουλίου\nή διαιτητικής απόφασης, ή το αποτέλεσμα ψηφοφορίας\nγια την έκδοσή της, τιμωρείται με φυλάκιση τουλάχιστον\nτριών ετών και χρηματική ποινή. Η ίδια ποινή επιβάλλεται όταν η πράξη αφορά τα πρακτικά συνεδριάσεων\nδικαστηρίου ή δικαστικού συμβουλίου.\n2. Αν ο υπαίτιος της πράξης της προηγούμενης παραγράφου σκόπευε να προσπορίσει στον εαυτό του ή σε\nάλλον παράνομο περιουσιακό όφελος βλάπτοντας τρίτο\nή σκόπευε να βλάψει άλλον, τιμωρείται με κάθειρξη έως\nδέκα έτη και χρηματική ποινή εάν το συνολικό περιουσιακό όφελος ή η συνολική ζημία υπερβαίνουν το ποσό\nτων 120.000 ευρώ.\n3. Με φυλάκιση τουλάχιστον έξι μηνών και χρηματική\nποινή τιμωρείται και όποιος άλλος, κατά την εκτέλεση\nτων υπηρεσιακών του καθηκόντων, γίνεται υπαίτιος\nτου εγκλήματος της πρώτης παραγράφου, καθώς και\nόποιος εν γνώσει κάνει χρήση των πιο πάνω αποφάσεων.\nΑν συντρέχει η επιβαρυντική περίσταση της παραγράφου 2 επιβάλλεται φυλάκιση τουλάχιστον τριών ετών\nκαι χρηματική ποινή."
    },
    {
      "provision_ref": "Art. 244",
      "section": "244",
      "title": "Άρθρο 244 - Παράνομη βεβαίωση ή είσπραξη",
      "content": "Παράνομη βεβαίωση ή είσπραξη\nδικαιωμάτων του Δημοσίου\nΥπάλληλος που εν γνώσει βεβαιώνει ή εισπράττει φόρους, δασμούς, τέλη ή άλλα φορολογήματα, δικαστικά\nέξοδα ή οποιαδήποτε άλλα δικαιώματα του Δημοσίου\nπου δεν οφείλονται τιμωρείται με φυλάκιση έως τρία έτη\nή χρηματική ποινή.\nΆρθρα 245 - 250\n(Καταργούνται)"
    },
    {
      "provision_ref": "Art. 251",
      "section": "251",
      "title": "Άρθρο 251 - Παραβίαση δικαστικού απορρήτου",
      "content": "Παραβίαση δικαστικού απορρήτου\n1. Όποιος καλείται κατά νόμο να ασκήσει δικαστικά\nκαθήκοντα ή ο διαιτητής, αν με οποιονδήποτε τρόπο\nγνωστοποιεί σε άλλον, αφήνει να περιέλθει στην κατοχή\nή γνώση άλλου, ανακοινώνει ή διαδίδει δικαστικό απόρ-\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nρητο, τιμωρείται με φυλάκιση και χρηματική ποινή. Αν με\nτην πράξη σκόπευε να προσπορίσει στον εαυτό του ή σε\nάλλον οποιοδήποτε όφελος ή να βλάψει άλλον, επιβάλλεται φυλάκιση τουλάχιστον τριών ετών και χρηματική\nποινή. Η παράβαση αυτή τιμωρείται και αν τελέστηκε\nμετά την αποχώρηση από την υπηρεσία.\n2. Με την ίδια ποινή τιμωρείται και εκείνος στον οποίο\nτο δικαστικό απόρρητο ήταν προσιτό λόγω της υπηρεσίας του ή της συμμετοχής του στη διαδικασία ως δικηγόρου ή διαδίκου.\n3. Το δικαστικό απόρρητο κατά το άρθρο αυτό αφορά γεγονότα, έγγραφα ή πληροφορίες όταν αυτά σχετίζονται με: α) συνεδρίαση δικαστικού συμβουλίου,\nβ) διάσκεψη ή μυστική ψηφοφορία, γ) πράξεις που\nδιενεργούνται στη διάρκεια της ανάκρισης, δ) συνεδρίαση δικαστηρίου που έχει διεξαχθεί κεκλεισμένων των\nθυρών, όταν από τη δημοσιοποίηση των στοιχείων της\nπροκαλείται κίνδυνος προσβολής άλλου ή ε) στοιχεία\nπου σχετίζονται με διαιτησία ή διαμεσολάβηση, όταν\nη δημοσιοποίησή τους δημιουργεί κίνδυνο προσβολής\nτου ενός μέρους."
    },
    {
      "provision_ref": "Art. 252",
      "section": "252",
      "title": "Άρθρο 252 - Παραβίαση υπηρεσιακού απορρήτου",
      "content": "Παραβίαση υπηρεσιακού απορρήτου\n1. Υπάλληλος που κατά παράβαση των καθηκόντων\nτου γνωστοποιεί σε άλλον απόρρητα που του εμπιστεύτηκαν ή γνωρίζει λόγω της υπηρεσίας του, τιμωρείται\nμε φυλάκιση και χρηματική ποινή. Η παράβαση αυτή\nτιμωρείται και αν τελέστηκε μετά την αποχώρηση του\nυπαλλήλου από την υπηρεσία.\n2. Με την ίδια ποινή τιμωρείται και εκείνος που χρησιμοποιεί το υπηρεσιακό απόρρητο εν γνώσει της προέλευσής του, με σκοπό να βλάψει το κράτος ή άλλον.\n3. Το υπηρεσιακό απόρρητο κατά το άρθρο αυτό αφορά έγγραφα ή πληροφορίες που με νόμο ή απόφαση\nτης αρμόδιας αρχής έχουν χαρακτηριστεί εμπιστευτικά."
    },
    {
      "provision_ref": "Art. 254",
      "section": "254",
      "title": "Άρθρο 254 - Αποσιώπηση λόγου εξαίρεσης",
      "content": "Αποσιώπηση λόγου εξαίρεσης\nΥπάλληλος για τον οποίο υπάρχει νόμιμος λόγος να\nεξαιρεθεί σε κάποια υπόθεση και που εν γνώσει του\nαποσιωπά το περιστατικό αυτό και ενεργεί σ’ αυτήν\nτην υπόθεση, τιμωρείται με φυλάκιση έως τρία έτη ή\nχρηματική ποινή, αν η αποσιώπηση έγινε με σκοπό την\nαθέμιτη ωφέλεια του ίδιου ή άλλου ή τη βλάβη άλλου.\nΕπιβάλλεται φυλάκιση ή χρηματική ποινή, όταν η πράξη\nτελείται από δικαστικό λειτουργό ή διαιτητή."
    },
    {
      "provision_ref": "Art. 255",
      "section": "255",
      "title": "Άρθρο 255 - Αθέμιτη συμμετοχή",
      "content": "Αθέμιτη συμμετοχή\nΥπάλληλος που άμεσα ή έμμεσα και ιδίως χρησιμοποιώντας άλλο πρόσωπο ή με πράξεις συγκαλυμμένες,\nπήρε μέρος σε πλειστηριασμό, μίσθωση, δημοπρασία ή\nσε οποιαδήποτε άλλη πράξη στην οποία ασκεί τα υπηρεσιακά του καθήκοντα, τιμωρείται με φυλάκιση έως τρία\nέτη και χρηματική ποινή.\n\nΆρθρα 256 - 258\n(Καταργούνται)"
    },
    {
      "provision_ref": "Art. 259",
      "section": "259",
      "title": "Άρθρο 259 - Παράβαση καθήκοντος",
      "content": "Παράβαση καθήκοντος\nΥπάλληλος που με πρόθεση παραβαίνει τα καθήκοντα\nτης υπηρεσίας του με σκοπό να προσπορίσει στον εαυτό\nτου ή σε άλλον παράνομο όφελος ή να βλάψει το κράτος\nή κάποιον άλλο τιμωρείται με φυλάκιση έως δύο έτη ή\nχρηματική ποινή, αν η πράξη αυτή δεν τιμωρείται με\nάλλη ποινική διάταξη."
    },
    {
      "provision_ref": "Art. 260",
      "section": "260",
      "title": "Άρθρο 260 - Ανυποταξία σε πολιτική αρχή",
      "content": "Ανυποταξία σε πολιτική αρχή\nΣτρατιωτικός διοικητής, αξιωματικός ή υπαξιωματικός ή αστυνομικός υπάλληλος ο οποίος παραλείπει\nνα συγκεντρώσει και να χρησιμοποιήσει την ένοπλη ή\nαστυνομική δύναμη που έχει στις διαταγές του, αν και η\nαρμόδια πολιτική αρχή τον κάλεσε νόμιμα να το πράξει,\nτιμωρείται με φυλάκιση έως τρία έτη ή χρηματική ποινή.\nΆρθρα 261 - 262\n(Καταργούνται)"
    },
    {
      "provision_ref": "Art. 263",
      "section": "263",
      "title": "Άρθρο 263 - Παρεπόμενες ποινές",
      "content": "Παρεπόμενες ποινές\n1. Στις περιπτώσεις των άρθρων 235, 237, 239, 242,\n243, η αμετάκλητη καταδίκη του υπαιτίου συνεπάγεται αυτοδικαίως έκπτωση από τη δημόσια θέση και τα\nαξιώματα που κατέχει.\n2. Η διάταξη του άρθρου 238 εφαρμόζεται αναλόγως\nσε όλα τα εγκλήματα των άρθρων 239 έως 260, καθώς\nκαι του άρθρου 396, εφόσον έχουν προσπορίσει στους\nυπαιτίους περιουσιακά οφέλη."
    },
    {
      "provision_ref": "Art. 263Α",
      "section": "263Α",
      "title": "Άρθρο 263Α - Ευνοϊκά μέτρα",
      "content": "Ευνοϊκά μέτρα\n1. Οι πράξεις των άρθρων 236 παρ. 1, 2 και 3 και 237\nπαρ. 2 και 3 και 396 παρ. 1 μένουν ατιμώρητες αν ο υπαίτιος, με δική του θέληση και πριν εξετασθεί ως ύποπτος ή\nκατηγορούμενος για την πράξη του, την αναγγείλει στον\nεισαγγελέα πλημμελειοδικών ή σε οποιονδήποτε ανακριτικό υπάλληλο ή άλλη αρμόδια αρχή, εγχειρίζοντας\nέγγραφη αναφορά ή προφορικά, οπότε συντάσσεται\nσχετική έκθεση.\n2. Αν ο υπαίτιος των πράξεων των άρθρων 236 παρ.\n1, 2 και 3 και 237 παρ. 2 και 3 ή ο συμμέτοχος στις πράξεις των άρθρων 235 παρ. 1, 2 και 3, 237 παρ. 1 και 239\nέως 261, καθώς και του άρθρου 390, όταν τελείται από\nυπάλληλο, συμβάλει ουσιωδώς, με αναγγελία στην αρχή,\nστην αποκάλυψη της συμμετοχής υπαλλήλου στις πράξεις αυτές, τιμωρείται με ποινή μειωμένη στο μέτρο του\nάρθρου 44 παρ. 2. Το δικαστήριο μπορεί να διατάξει\nτην αναστολή εκτέλεσης της ποινής αυτής, ανεξάρτητα\nαν συντρέχουν οι όροι του άρθρου 99. Το Συμβούλιο\nΠλημμελειοδικών με βούλευμα που εκδίδεται ύστερα\nαπό πρόταση του αρμοδίου εισαγγελέα, διατάσσει την\nαναστολή της ασκηθείσας ποινικής δίωξης κατά του\nυπαιτίου για ορισμένο χρονικό διάστημα, προκειμένου\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nνα επιβεβαιωθεί η αλήθεια των εισφερόμενων στοιχείων. Την αναστολή της δίωξης μπορεί να διατάξει και το\nδικαστήριο, εφόσον τα στοιχεία εισφέρονται μέχρι την\nέκδοση απόφασης σε δεύτερο βαθμό. Με το ίδιο βούλευμα ή απόφαση μπορεί να διαταχθεί και η άρση ή η\nαντικατάσταση των μέτρων δικονομικού καταναγκασμού που έχουν επιβληθεί. Αν μετά την αναστολή της\nποινικής δίωξης προκύψει ότι τα εισφερθέντα από τον\nυπαίτιο στοιχεία δεν ήσαν επαρκή για την άσκηση ποινικής δίωξης κατά του υπαλλήλου, το σχετικό βούλευμα ή\nαπόφαση ανακαλείται και συνεχίζεται κατά του υπαιτίου\nη ανασταλείσα ποινική δίωξη.\n3. Υπάλληλος, υπαίτιος για την τέλεση των πράξεων\nτων άρθρων 235 έως 261, καθώς και του άρθρου 390,\nή συμμέτοχος στις πράξεις αυτές, ο οποίος συμβάλλει\nουσιωδώς, με αναγγελία στην αρχή, στην αποκάλυψη\nτης συμμετοχής στις πράξεις αυτές άλλων υπαλλήλων,\nτιμωρείται σύμφωνα με τα οριζόμενα στην προηγούμενη\nπαράγραφο, εφόσον το πρόσωπο που καταγγέλλεται\nκατέχει θέση ανώτερη της δικής του και ο ίδιος έχει μεταβιβάσει στο Δημόσιο όλα τα περιουσιακά στοιχεία που\nέχει αποκτήσει, αμέσως ή εμμέσως, από την τέλεση ή τη\nσυμμετοχή στην τέλεση των παραπάνω εγκλημάτων. Αν\nκατ` εξαίρεση η μεταβίβαση αυτή δεν έχει ολοκληρωθεί\nμέχρι το στάδιο της επιμέτρησης της ποινής, το δικαστήριο μπορεί να επιφυλαχθεί ως προς την επί ποινής\nκρίση του, διακόπτοντας προς τούτο τη διαδικασία για\nορισμένη ημερομηνία και χωρίς το χρονικό περιορισμό\nτου άρθρου 352 παρ. 1 του Κώδικα Ποινικής Δικονομίας.\nΣτην περίπτωση αυτή ορίζει και τις συγκεκριμένες μεταβιβάσεις ή άλλες ενέργειες στις οποίες πρέπει να προβεί\nο δράστης για να τύχει του σχετικού ευεργετήματος. Με\nτην απόφαση περί διακοπής της δίκης το δικαστήριο\nμπορεί να διατάξει και την άρση ή την αντικατάσταση\nτων μέτρων δικονομικού καταναγκασμού που έχουν\nεπιβληθεί.\n4. α) Αν κάποιος από τους υπαιτίους των εγκλημάτων\nτων άρθρων 235 έως 261, 390 και 396 ή πράξεων νομιμοποίησης εσόδων που προέρχονται άμεσα από τις\nσυγκεκριμένες εγκληματικές δραστηριότητες, εισφέρει\nαποδεικτικά στοιχεία για τη συμμετοχή στις πράξεις αυτές προσώπων που διατελούν ή διατέλεσαν μέλη της\nΚυβέρνησης ή Υφυπουργοί, το δικαστικό συμβούλιο,\nμε βούλευμα που εκδίδεται ύστερα από πρόταση του\nεισαγγελέα, διατάσσει την αναστολή της ασκηθείσας σε\nβάρος του ποινικής δίωξης και την αμελλητί παραπομπή\nτης δικογραφίας στη Βουλή. Την παραπάνω αναστολή\nμπορεί να διατάξει το δικαστήριο και όταν τα στοιχεία\nεισφέρονται μέχρι την έκδοση απόφασης σε δεύτερο\nβαθμό. Με το ίδιο βούλευμα ή απόφαση μπορεί να διαταχθεί και η άρση ή η αντικατάσταση των μέτρων δικονομικού καταναγκασμού που έχουν ταχθεί.\nβ) Αν η Βουλή κρίνει, σύμφωνα με τη διάταξη της παραγράφου 3 του άρθρου 86 του Συντάγματος, ότι τα\nστοιχεία δεν είναι επαρκή για την άσκηση ποινικής δίωξης σε βάρος Υπουργού ή Υφυπουργού, το βούλευμα ή η\nαπόφαση ανακαλείται και η ανασταλείσα ποινική δίωξη\nσυνεχίζεται. Αν η Βουλή αποφασίσει την άσκηση ποινι-\n\nκής δίωξης σε βάρος Υπουργού ή Υφυπουργού κατά το\nάρθρο 86 του Συντάγματος, σε περίπτωση καταδίκης\nαπό το Ειδικό Δικαστήριο, ο κατά το προηγούμενο εδάφιο συμμέτοχος που εισέφερε τα αποδεικτικά στοιχεία\nτιμωρείται με ποινή μειωμένη στο μέτρο του άρθρου\n44 παρ. 2. Το δικαστήριο μπορεί να διατάξει την αναστολή εκτέλεσης της ποινής αυτής κατά τα οριζόμενα\nστην παράγραφο 2.\n5. Αν η κίνηση της ποινικής διαδικασίας δεν είναι δυνατή λόγω εξάλειψης του αξιόποινου, σύμφωνα με τα\nοριζόμενα στο άρθρο 86 παρ. 3 εδ. β΄ του Συντάγματος,\nστον κατηγορούμενο επιβάλλεται ποινή μειωμένη στο\nμέτρο του άρθρου 44 παρ. 2. Το δικαστήριο μπορεί να\nδιατάξει και την αναστολή εκτέλεσης της ποινής αυτής,\nκατά τα οριζόμενα στην παράγραφο 2.\nΔΕΚΑΤΟ ΤΡΙΤΟ ΚΕΦΑΛΑΙΟ\nΚΟΙΝΩΣ ΕΠΙΚΙΝΔΥΝΑ ΕΓΚΛΗΜΑΤΑ"
    },
    {
      "provision_ref": "Art. 264",
      "section": "264",
      "title": "Άρθρο 264 - Εμπρησμός",
      "content": "Εμπρησμός\n1. Όποιος προξενεί πυρκαγιά, τιμωρείται: α) με φυλάκιση τουλάχιστον ενός έτους αν από την πράξη προέκυψε\nκοινός κίνδυνος για ξένα πράγματα, β) με κάθειρξη έως\nδέκα έτη αν από την πράξη προέκυψε κίνδυνος για άνθρωπο, γ) με κάθειρξη αν στην περίπτωση των στοιχείων\nα΄ ή β΄ η πράξη προκάλεσε σημαντική βλάβη σε εγκαταστάσεις κοινής ωφέλειας ή είχε ως αποτέλεσμα τη βαριά\nσωματική βλάβη ανθρώπου, δ) με κάθειρξη τουλάχιστον\nδέκα ετών αν στην περίπτωση του στοιχείου β΄ η πράξη\nείχε ως αποτέλεσμα τον θάνατο άλλου. Αν προκλήθηκε\nο θάνατος μεγάλου αριθμού ανθρώπων, το δικαστήριο\nμπορεί να επιβάλει ισόβια κάθειρξη.\n2. Όποιος στις περιπτώσεις της προηγούμενης παραγράφου προκαλεί από αμέλεια την πυρκαγιά από την\nοποία προέκυψε κίνδυνος για ξένα πράγματα ή για άνθρωπο, τιμωρείται με φυλάκιση έως τρία έτη ή χρηματική ποινή."
    },
    {
      "provision_ref": "Art. 265",
      "section": "265",
      "title": "Άρθρο 265 - Εμπρησμός σε δάση",
      "content": "Εμπρησμός σε δάση\n1. Όποιος προξενεί πυρκαγιά σε δάσος ή δασική έκταση κατά την έννοια του νόμου ή σε έκταση που έχει νόμιμα κηρυχθεί δασωτέα ή αναδασωτέα, τιμωρείται: α) με\nφυλάκιση τουλάχιστον τριών ετών και χρηματική ποινή,\nβ) με κάθειρξη έως δέκα έτη αν από την πράξη προέκυψε\nκίνδυνος για άνθρωπο, γ) με κάθειρξη αν στην περίπτωση των στοιχείων α΄ ή β΄ η πράξη προκάλεσε σημαντική βλάβη σε εγκαταστάσεις κοινής ωφέλειας ή είχε ως\nαποτέλεσμα τη βαριά σωματική βλάβη ανθρώπου ή η\nφωτιά εξαπλώθηκε σε μεγάλη έκταση, δ) με κάθειρξη\nτουλάχιστον δέκα ετών αν στην περίπτωση του στοιχείου β΄ η πράξη είχε ως αποτέλεσμα το θάνατο άλλου. Αν\nπροκλήθηκε ο θάνατος μεγάλου αριθμού ανθρώπων, το\nδικαστήριο μπορεί να επιβάλει ισόβια κάθειρξη.\n2. Αν ο υπαίτιος σκόπευε να προσπορίσει στον εαυτό\nτου ή σε άλλον παράνομο περιουσιακό όφελος επιβάλλεται κάθειρξη έως δέκα έτη και χρηματική ποινή.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n3. Όποιος στις περιπτώσεις της πρώτης παραγράφου\nπροκαλεί από αμέλεια την πυρκαγιά σε δάσος ή δασική\nέκταση κατά την έννοια του νόμου ή σε έκταση που έχει\nνόμιμα κηρυχθεί δασωτέα ή αναδασωτέα τιμωρείται με\nφυλάκιση.\nΆρθρα 266-267\n(καταργούνται)"
    },
    {
      "provision_ref": "Art. 268",
      "section": "268",
      "title": "Άρθρο 268 - Πλημμύρα",
      "content": "Πλημμύρα\n1. Όποιος προξενεί πλημμύρα τιμωρείται: α) με φυλάκιση τουλάχιστον ενός έτους αν από την πράξη προέκυψε\nκοινός κίνδυνος για ξένα πράγματα, β) με κάθειρξη έως\nδέκα έτη αν από την πράξη προέκυψε κίνδυνος για άνθρωπο, γ) με κάθειρξη αν στην περίπτωση των στοιχείων\nα΄ ή β΄ η πράξη προκάλεσε σημαντική βλάβη σε εγκαταστάσεις κοινής ωφέλειας ή είχε ως αποτέλεσμα τη βαριά\nσωματική βλάβη ανθρώπου, δ) με κάθειρξη τουλάχιστον\nδέκα ετών αν στην περίπτωση του στοιχείου β΄ η πράξη\nείχε ως αποτέλεσμα το θάνατο άλλου. Αν προκλήθηκε\nο θάνατος μεγάλου αριθμού ανθρώπων, το δικαστήριο\nμπορεί να επιβάλει ισόβια κάθειρξη.\n2. Όποιος στις περιπτώσεις της προηγούμενης παραγράφου προκαλεί από αμέλεια την πλημμύρα από\nτην οποία προέκυψε κίνδυνος για ξένα πράγματα ή για\nάνθρωπο, τιμωρείται με φυλάκιση έως τρία έτη ή χρηματική ποινή."
    },
    {
      "provision_ref": "Art. 270",
      "section": "270",
      "title": "Άρθρο 270 - Έκρηξη",
      "content": "Έκρηξη\n1. Όποιος προξενεί έκρηξη με οποιοδήποτε τρόπο,\nκαι ιδίως με την χρήση εκρηκτικών υλών, τιμωρείται:\nα) με φυλάκιση τουλάχιστον ενός έτους αν από την\nπράξη προέκυψε κοινός κίνδυνος για ξένα πράγματα,\nβ) με κάθειρξη έως δέκα έτη αν από την πράξη προέκυψε κίνδυνος για άνθρωπο, γ) με κάθειρξη αν στην\nπερίπτωση των στοιχείων α΄ ή β΄ η πράξη προκάλεσε\nσημαντική βλάβη σε εγκαταστάσεις κοινής ωφέλειας ή\nείχε ως αποτέλεσμα τη βαριά σωματική βλάβη ανθρώπου, δ) με κάθειρξη τουλάχιστον δέκα ετών αν στην περίπτωση του στοιχείου β΄ η πράξη είχε ως αποτέλεσμα\nτο θάνατο άλλου. Αν προκλήθηκε ο θάνατος μεγάλου\nαριθμού ανθρώπων, το δικαστήριο μπορεί να επιβάλει\nισόβια κάθειρξη.\n2. Όποιος στις περιπτώσεις της προηγούμενης παραγράφου προκαλεί από αμέλεια την έκρηξη από την οποία\nπροέκυψε κίνδυνος για ξένα πράγματα ή για άνθρωπο,\nτιμωρείται με φυλάκιση έως τρία έτη ή χρηματική ποινή."
    },
    {
      "provision_ref": "Art. 272",
      "section": "272",
      "title": "Άρθρο 272 - Κατασκευή και κατοχή εκρηκτικών υλών",
      "content": "Κατασκευή και κατοχή εκρηκτικών υλών\n1. Όποιος κατασκευάζει, προμηθεύεται ή κατέχει εκρηκτικές ύλες ή εκρηκτικές βόμβες από τις οποίες μπορεί\n\nνα προκληθεί κίνδυνος για άνθρωπο τιμωρείται με φυλάκιση τουλάχιστον τριών ετών.\n2. Ο δράστης δεν τιμωρείται αν πριν εξεταστεί από\nτις αρχές παρέδωσε με τη θέλησή του σ’ αυτές τα πιο\nπάνω υλικά ή αντικείμενα ή κατέστησε γι’ αυτές δυνατό\nνα τα αποκτήσουν στην κατοχή τους ή απέτρεψε με άλλο\nτρόπο τον κίνδυνο να γίνει χρήση αυτών."
    },
    {
      "provision_ref": "Art. 273",
      "section": "273",
      "title": "Άρθρο 273 - Κοινώς επικίνδυνη βλάβη",
      "content": "Κοινώς επικίνδυνη βλάβη\n1. Όποιος καταστρέφει ή προξενεί βλάβη σε πράγμα\nδικό του ή ξένο, κινητό ή ακίνητο, όπως ηλεκτρικές εγκαταστάσεις, οικοδομικά ή άλλα έργα για την προστασία\nαπό φυσικές και άλλες καταστροφές, τιμωρείται: α) με\nφυλάκιση έως τρία έτη ή χρηματική ποινή αν από την\nπράξη προέκυψε κοινός κίνδυνος για ξένα πράγματα,\nβ) με φυλάκιση τουλάχιστον ενός έτους αν από την πράξη προέκυψε κίνδυνος για άνθρωπο, γ) με κάθειρξη έως\nδέκα έτη αν στην περίπτωση του στοιχείου β΄ η πράξη\nείχε ως αποτέλεσμα τη βαριά σωματική βλάβη ή τον θάνατο άλλου. Αν προκλήθηκε ο θάνατος μεγάλου αριθμού\nανθρώπων, το δικαστήριο μπορεί να επιβάλει κάθειρξη\nτουλάχιστον δέκα ετών.\n2. Όποιος στις περιπτώσεις της προηγούμενης παραγράφου προκαλεί από αμέλεια την καταστροφή ή τη\nβλάβη από την οποία προέκυψε κίνδυνος για ξένα πράγματα ή για άνθρωπο, τιμωρείται με φυλάκιση έως δύο\nέτη ή χρηματική ποινή."
    },
    {
      "provision_ref": "Art. 275",
      "section": "275",
      "title": "Άρθρο 275 - Άρση ασφαλιστικών εγκαταστάσεων",
      "content": "Άρση ασφαλιστικών εγκαταστάσεων\n1. Όποιος σε μεταλλεία, σε εργοστάσια ή σε άλλες\nεργασίες που η λειτουργία τους είναι επικίνδυνη για τη\nζωή των εργαζομένων, καταστρέφει ή με οποιονδήποτε τρόπο αχρηστεύει εγκαταστάσεις που ασφαλίζουν\nαπό αυτόν τον κίνδυνο ή διακόπτει τη λειτουργία τους,\nτιμωρείται: α) με φυλάκιση τουλάχιστον ενός έτους και\nχρηματική ποινή αν από την πράξη μπορεί να προκύψει κίνδυνος για άνθρωπο, β) με κάθειρξη αν στην περίπτωση του στοιχείου α΄ η πράξη είχε ως αποτέλεσμα\nτη βαριά σωματική βλάβη, γ) με κάθειρξη τουλάχιστον\nδέκα ετών αν στην περίπτωση του στοιχείου α΄ η πράξη\nείχε ως αποτέλεσμα τον θάνατο άλλου. Αν προκλήθηκε\nο θάνατος μεγάλου αριθμού ανθρώπων, το δικαστήριο\nμπορεί να επιβάλει ισόβια κάθειρξη.\n2. Όποιος στις περιπτώσεις της προηγούμενης παραγράφου προκαλεί από αμέλεια την καταστροφή, την\nαχρήστευση ή τη διακοπή της λειτουργίας ασφαλιστικής εγκατάστασης από την οποία προέκυψε κίνδυνος,\nτιμωρείται με φυλάκιση έως τρία έτη ή χρηματική ποινή."
    },
    {
      "provision_ref": "Art. 277",
      "section": "277",
      "title": "Άρθρο 277 - Πρόκληση ναυαγίου",
      "content": "Πρόκληση ναυαγίου\n1. Όποιος προκαλεί τη βύθιση ή την προσάραξη πλοίου τιμωρείται: α) με φυλάκιση τουλάχιστον ενός έτους\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nαν από την πράξη προέκυψε κοινός κίνδυνος για ξένα\nπράγματα, β) με κάθειρξη έως δέκα έτη αν από την πράξη προέκυψε κίνδυνος για άνθρωπο, γ) με κάθειρξη αν\nστην περίπτωση των στοιχείων α΄ ή β΄ η πράξη προκάλεσε σημαντική βλάβη σε εγκαταστάσεις κοινής ωφέλειας ή είχε ως αποτέλεσμα τη βαριά σωματική βλάβη\nανθρώπου, δ) με κάθειρξη τουλάχιστον δέκα ετών αν\nστην περίπτωση του στοιχείου β΄ η πράξη είχε ως αποτέλεσμα το θάνατο άλλου. Αν προκλήθηκε ο θάνατος\nμεγάλου αριθμού ανθρώπων, το δικαστήριο μπορεί να\nεπιβάλει ισόβια κάθειρξη.\n2. Όποιος στις περιπτώσεις της προηγούμενης παραγράφου προκαλεί από αμέλεια τη βύθιση ή την προσάραξη πλοίου από την οποία προέκυψε κίνδυνος για ξένα\nπράγματα ή για άνθρωπο, τιμωρείται με φυλάκιση έως\nτρία έτη ή χρηματική ποινή."
    },
    {
      "provision_ref": "Art. 279",
      "section": "279",
      "title": "Άρθρο 279 - Δηλητηρίαση πραγμάτων προορισμένων",
      "content": "Δηλητηρίαση πραγμάτων προορισμένων\nγια χρήση από το κοινό\n1. Όποιος δηλητηριάζει: α) πηγές, πηγάδια, βρύσες ή\nάλλες διοχετεύσεις ή δεξαμενές νερού, β) τρόφιμα, ποτά\nή άλλα πράγματα που είναι προορισμένα για πώληση ή\nγια χρήση από το κοινό των οποίων η χρήση μπορεί να\nπροκαλέσει κίνδυνο για άνθρωπο, τιμωρείται με κάθειρξη έως δέκα έτη και χρηματική ποινή. Με την ίδια ποινή\nτιμωρείται και όποιος εισάγει σε κάποιο από αυτά άλλες\nύλες που μπορούν να προκαλέσουν το ίδιο αποτέλεσμα.\nΜε την ίδια ποινή τιμωρείται επίσης όποιος κατέχει προς\nπώληση, πωλεί ή θέτει με οποιοδήποτε τρόπο σε κυκλοφορία τα υπό στοιχείο β΄ πράγματα.\n2. Οι πράξεις της παραγράφου 1 τιμωρούνται α) με\nκάθειρξη αν είχαν ως αποτέλεσμα τη βαριά σωματική\nβλάβη, β) με κάθειρξη τουλάχιστον δέκα ετών αν είχαν\nως αποτέλεσμα το θάνατο άλλου. Αν προκλήθηκε ο\nθάνατος μεγάλου αριθμού ανθρώπων, το δικαστήριο\nμπορεί να επιβάλει ισόβια κάθειρξη.\n3. Όποιος στις περιπτώσεις της παραγράφου 1 πράττει\nαπό αμέλεια και προκαλεί τον κίνδυνο ή προκαλεί από\nαμέλεια τη δυνατότητα κινδύνου, τιμωρείται με φυλάκιση έως τρία έτη ή χρηματική ποινή.\nΆρθρα 280 - 284\n(Καταργούνται)"
    },
    {
      "provision_ref": "Art. 285",
      "section": "285",
      "title": "Άρθρο 285 - Παραβίαση μέτρων για την πρόληψη ασθενειών",
      "content": "Παραβίαση μέτρων για την πρόληψη ασθενειών\n1. Όποιος παραβιάζει τα μέτρα που έχει διατάξει ο\nνόμος ή η αρμόδια αρχή για να αποτραπεί η εισβολή\nή η διάδοση μιας μεταδοτικής ασθένειας τιμωρείται: α)\nμε φυλάκιση έως τρία έτη ή χρηματική ποινή αν από\nτην πράξη μπορεί να προκύψει κοινός κίνδυνος για ζώα,\nβ) με φυλάκιση και χρηματική ποινή αν από την πράξη\nμπορεί να προκύψει κίνδυνος μετάδοσης της ασθένειας\nσε αόριστο αριθμό ανθρώπων.\n\n2. Αν η παραβίαση είχε ως αποτέλεσμα μεταδοθεί η\nασθένεια σε ζώα, επιβάλλεται φυλάκιση τουλάχιστον\nτριών ετών και χρηματική ποινή, και αν είχε ως αποτέλεσμα να μεταδοθεί σε άνθρωπο, επιβάλλεται κάθειρξη\nέως δέκα έτη.\n3. Αν η παραβίαση είχε ως αποτέλεσμα το θάνατο άλλου επιβάλλεται κάθειρξη τουλάχιστον δέκα ετών και αν\nπροκλήθηκε ο θάνατος μεγάλου αριθμού ανθρώπων, το\nδικαστήριο μπορεί να επιβάλει ισόβια κάθειρξη.\n4. Όποιος στις περιπτώσεις της παραγράφου 1 παραβιάζει τα μέτρα από αμέλεια, τιμωρείται: α) στην περίπτωση του στοιχείου α΄ με χρηματική ποινή ή παροχή\nκοινωφελούς εργασίας και β) στην περίπτωση του στοιχείου β΄ με φυλάκιση έως δύο έτη ή χρηματική ποινή."
    },
    {
      "provision_ref": "Art. 286",
      "section": "286",
      "title": "Άρθρο 286 - Παραβίαση κανόνων οικοδομικής",
      "content": "Παραβίαση κανόνων οικοδομικής\n1. Όποιος κατά την εκπόνηση μελέτης ή τη διεύθυνση\nή την εκτέλεση οικοδομικού ή άλλου ανάλογου έργου\nή κατεδάφισης ενεργεί παρά τους κοινώς αναγνωρισμένους τεχνικούς κανόνες, τιμωρείται: α) με φυλάκιση\nτουλάχιστον ενός έτους και χρηματική ποινή αν από την\nπράξη μπορεί να προκύψει κίνδυνος για άνθρωπο, β) με\nκάθειρξη αν στην περίπτωση του στοιχείου α΄ η πράξη\nείχε ως αποτέλεσμα τη βαριά σωματική βλάβη, γ) με\nκάθειρξη τουλάχιστον δέκα ετών αν στην περίπτωση\nτου στοιχείου α΄ η πράξη είχε ως αποτέλεσμα το θάνατο άλλου. Αν προκλήθηκε ο θάνατος μεγάλου αριθμού\nανθρώπων, το δικαστήριο μπορεί να επιβάλει ισόβια\nκάθειρξη.\n2. Όποιος στις περιπτώσεις της προηγούμενης παραγράφου παραβιάζει από αμέλεια τους κοινώς αναγνωρισμένους τεχνικούς κανόνες τιμωρείται με φυλάκιση έως\nδύο έτη ή χρηματική ποινή.\n3. Η παραγραφή των εγκλημάτων της παραγράφου\n1 στοιχεία β΄ και γ΄ αρχίζει από την επέλευση του θανάτου ή της βαριάς σωματικής βλάβης και πάντως δεν\nμπορεί να υπερβεί τα τριάντα έτη από την παραβίαση\nτων κανόνων."
    },
    {
      "provision_ref": "Art. 288",
      "section": "288",
      "title": "Άρθρο 288 - Παρεμπόδιση αποτροπής κοινού κινδύνου",
      "content": "Παρεμπόδιση αποτροπής κοινού κινδύνου\nκαι παράλειψη οφειλόμενης βοήθειας\n1. Όποιος ματαιώνει ή δυσχεραίνει την ενέργεια που\nείναι αναγκαία για να αποτραπεί ή να κατασταλεί ένας\nκοινός κίνδυνος που υπάρχει ή που επίκειται για τη ζωή\nή την υγεία ανθρώπου ή για ξένες ιδιοκτησίες τιμωρείται\nμε φυλάκιση έως τρία έτη ή χρηματική ποινή.\n2. Όποιος σε περίπτωση δυστυχήματος ή κοινού κινδύνου ή κοινής ανάγκης δεν προσφέρει τη βοήθεια που\nτου ζητήθηκε και που μπορούσε να προσφέρει, χωρίς ο\nίδιος να διατρέξει ουσιώδη κίνδυνο, τιμωρείται με χρηματική ποινή ή παροχή κοινωφελούς εργασίας.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 289",
      "section": "289",
      "title": "Άρθρο 289 - Έμπρακτη μετάνοια",
      "content": "Έμπρακτη μετάνοια\nκαι δικαστική άφεση της ποινής\n1. Στις περιπτώσεις της παραγράφου 2 των άρθρων\n264, 268, 270, 273, 275, 277 και 286 και της παραγράφου\n3 του άρθρων 265, 279 και 285 ο υπαίτιος δεν τιμωρείται αν με τη θέλησή του αποτρέψει τον κίνδυνο ή με τη\nγρήγορη αναγγελία του προς τις αρχές δώσει αφορμή\nγια την αποτροπή του.\n2. Στις περιπτώσεις των εγκλημάτων του παρόντος\nκεφαλαίου το δικαστήριο μπορεί να κρίνει την πράξη\nατιμώρητη αν ο υπαίτιος με τη θέλησή του αποτρέψει\nτην εξέλιξη του κινδύνου ή με τη γρήγορη αναγγελία\nτου προς τις αρχές δώσει αφορμή για την αποτροπή της.\nΔΕΚΑΤΟ ΤΕΤΑΡΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΣΥΓΚΟΙΝΩΝΙΩΝ,\nΤΗΛΕΠΙΚΟΙΝΩΝΙΩΝ ΚΑΙ ΑΛΛΩΝ\nΚΟΙΝΩΦΕΛΩΝ ΕΓΚΑΤΑΣΤΑΣΕΩΝ\nΙ. ΕΓΚΛΗΜΑΤΑ ΚΑΤΑ ΤΩΝ ΣΥΓΚΟΙΝΩΝΙΩΝ"
    },
    {
      "provision_ref": "Art. 290",
      "section": "290",
      "title": "Άρθρο 290 - Επικίνδυνες παρεμβάσεις",
      "content": "Επικίνδυνες παρεμβάσεις\nστην οδική συγκοινωνία\n1. Όποιος διαταράσσει την ασφάλεια της συγκοινωνίας\nστους δρόμους:\nα) με καταστροφή, βλάβη ή μετακίνηση εγκαταστάσεων ή οχημάτων,\nβ) με τοποθέτηση ή διατήρηση εμποδίων,\nγ) με αλλοίωση σημείων ή σημάτων ή με τοποθέτηση\nή διατήρηση εσφαλμένων σημείων ή σημάτων, ή\nδ) με άλλες, εξίσου επικίνδυνες για την ασφάλεια της\nσυγκοινωνίας πράξεις, τιμωρείται: αα) με φυλάκιση έως\nτρία έτη ή χρηματική ποινή αν από την πράξη προέκυψε\nκοινός κίνδυνος για ξένα πράγματα, ββ) με φυλάκιση\nτουλάχιστον ενός έτους αν από την πράξη προέκυψε\nκίνδυνος για άνθρωπο, γγ) με κάθειρξη έως δέκα έτη\nαν στην περίπτωση των στοιχείων α΄ ή β΄ η πράξη\nείχε ως αποτέλεσμα τη βαριά σωματική βλάβη άλλου\nή προκάλεσε βλάβη σε κοινωφελείς εγκαταστάσεις,\nδδ) με κάθειρξη τουλάχιστον δέκα ετών αν στην περίπτωση του στοιχείου β΄ η πράξη είχε ως αποτέλεσμα\nτο θάνατο άλλου. Αν προκλήθηκε ο θάνατος μεγάλου\nαριθμού ανθρώπων, το δικαστήριο μπορεί να επιβάλει\nισόβια κάθειρξη.\n2. Όποιος στις περιπτώσεις της προηγούμενης παραγράφου προκαλεί από αμέλεια τη διατάραξη της ασφάλειας της συγκοινωνίας από την οποία προέκυψε κοινός\nκίνδυνος για ξένα πράγματα ή για άνθρωπο, τιμωρείται\nμε φυλάκιση έως δύο έτη ή χρηματική ποινή."
    },
    {
      "provision_ref": "Art. 290Α",
      "section": "290Α",
      "title": "Άρθρο 290Α - Επικίνδυνη οδήγηση",
      "content": "Επικίνδυνη οδήγηση\n1. Όποιος κατά τη συγκοινωνία στους δρόμους ή στις\nπλατείες:\nα) οδηγεί όχημα μολονότι δεν είναι σε θέση να το πράξει με ασφάλεια εξαιτίας της κατανάλωσης οινοπνεύματος ή χρήσης ναρκωτικών ουσιών ή λόγω σωματικής ή\n\nπνευματικής εξάντλησης, ή β) οδηγεί όχημα σε εθνικές\nή περιφερειακές οδούς αντίστροφα στο ρεύμα της εκάστοτε κατεύθυνσης ή σε πεζοδρόμους, πεζοδρόμια ή\nπλατείες, ή οδηγεί όχημα που είναι τεχνικά ανασφαλές\nή με ανασφαλή τρόπο φορτωμένο ή προβαίνει κατά την\nοδήγηση σε επικίνδυνους ελιγμούς ή μετέχει σε αυτοσχέδιους αγώνες, τιμωρείται, αν δεν προβλέπονται βαρύτερες κυρώσεις σε άλλες διατάξεις:\nαα) με φυλάκιση έως τρία έτη ή χρηματική ποινή αν\nαπό την πράξη προέκυψε κοινός κίνδυνος σε ξένα πράγματα, ββ) με φυλάκιση τουλάχιστον ενός έτους αν από\nτην πράξη προέκυψε κίνδυνος για άνθρωπο, γγ) με κάθειρξη έως δέκα έτη αν στην περίπτωση των στοιχείων\nα΄ ή β΄ η πράξη είχε ως αποτέλεσμα τη βαριά σωματική\nβλάβη ή προκάλεσε βλάβη σε κοινωφελείς εγκαταστάσεις, δδ) με κάθειρξη τουλάχιστον δέκα ετών αν στην\nπερίπτωση του στοιχείου β΄ η πράξη είχε ως αποτέλεσμα\nτο θάνατο άλλου. Αν προκλήθηκε ο θάνατος μεγάλου\nαριθμού ανθρώπων, το δικαστήριο μπορεί να επιβάλει\nισόβια κάθειρξη.\n2. Όποιος στις περιπτώσεις της προηγούμενης παραγράφου οδηγεί επικίνδυνα από αμέλεια και από την\nπράξη του αυτή προέκυψε κοινός κίνδυνος για ξένα\nπράγματα ή για άνθρωπο, τιμωρείται με φυλάκιση έως\nδύο έτη ή χρηματική ποινή."
    },
    {
      "provision_ref": "Art. 291",
      "section": "291",
      "title": "Άρθρο 291 - Επικίνδυνες παρεμβάσεις στη συγκοινωνία",
      "content": "Επικίνδυνες παρεμβάσεις στη συγκοινωνία\nμέσων σταθερής τροχιάς,\nπλοίων και αεροσκαφών\n1. Όποιος διαταράσσει την ασφάλεια της συγκοινωνίας\nμέσων σταθερής τροχιάς, πλοίων ή αεροσκαφών\nα) με καταστροφή, βλάβη ή μετακίνηση εγκαταστάσεων ή συγκοινωνιακών μέσων,\nβ) με τοποθέτηση ή διατήρηση εμποδίων,\nγ) με αλλοίωση σημείων ή σημάτων ή με τοποθέτηση\nή διατήρηση εσφαλμένων σημείων ή σημάτων, ή\nδ) με παραβίαση των κανόνων τεχνικού ελέγχου ή\nασφαλούς φόρτωσης των συγκοινωνιακών μέσων,\nε) με άλλες, εξίσου επικίνδυνες, για την ασφάλεια της\nσυγκοινωνίας πράξεις\nτιμωρείται: αα) με φυλάκιση τουλάχιστον ενός έτους\nαν από την πράξη προέκυψε κοινός κίνδυνος για ξένα\nπράγματα, ββ) με κάθειρξη έως δέκα έτη αν από την\nπράξη προέκυψε κίνδυνος για άνθρωπο, γγ) με κάθειρξη\nαν στην περίπτωση των στοιχείων α΄ ή β΄ η πράξη είχε\nως αποτέλεσμα τη βαριά σωματική βλάβη ή προκάλεσε\nβλάβη σε εγκαταστάσεις κοινής ωφέλειας, δδ) με κάθειρξη τουλάχιστον δέκα ετών αν στην περίπτωση του στοιχείου β΄ η πράξη είχε ως αποτέλεσμα το θάνατο άλλου.\nΑν προκλήθηκε ο θάνατος μεγάλου αριθμού ανθρώπων,\nτο δικαστήριο μπορεί να επιβάλει ισόβια κάθειρξη.\n2. Με τις ίδιες ποινές κατά τις διακρίσεις των στοιχείων\nα΄ έως δ΄ της προηγούμενης παραγράφου τιμωρείται,\nεάν δεν προβλέπονται βαρύτερες κυρώσεις σε άλλες\nδιατάξεις, όποιος οδηγεί όχημα σταθερής τροχιάς ή κυβερνά πλοίο ή αεροπλάνο χωρίς να είναι σε θέση να το\nπράξει με ασφάλεια εξαιτίας της κατανάλωσης οινοπνεύματος ή χρήσης ναρκωτικών ουσιών ή λόγω σωματικής\nή πνευματικής εξάντλησης.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n3. Όποιος στις περιπτώσεις των προηγούμενων παραγράφων από αμέλεια προκαλεί τη διατάραξη της\nασφάλειας της συγκοινωνίας ή οδηγεί επικίνδυνα και\nέτσι προέκυψε κοινός κίνδυνος για ξένα πράγματα ή\nγια άνθρωπο, τιμωρείται με φυλάκιση έως τρία έτη ή\nχρηματική ποινή."
    },
    {
      "provision_ref": "Art. 292",
      "section": "292",
      "title": "Άρθρο 292 - Παρακώλυση συγκοινωνιών",
      "content": "Παρακώλυση συγκοινωνιών\n1. Όποιος παρεμποδίζει ή διαταράσσει σε μεγάλη\nέκταση ή για μεγάλο χρονικό διάστημα τη λειτουργία\nτων κοινόχρηστων συγκοινωνιακών μέσων, και ιδίως\nμέσων σταθερής τροχιάς, πλοίου, αεροπλάνου ή λεωφορείου, τιμωρείται με φυλάκιση.\n2. Αν η πράξη τελέστηκε από αμέλεια, επιβάλλεται\nχρηματική ποινή ή παροχή κοινωφελούς εργασίας.\nΙΙ. ΕΓΚΛΗΜΑΤΑ ΚΑΤΑ ΤΩΝ ΤΗΛΕΠΙΚΟΙΝΩΝΙΩΝ\nΚΑΙ ΑΛΛΩΝ ΚΟΙΝΟΦΕΛΩΝ ΕΓΚΑΤΑΣΤΑΣΕΩΝ\nΆρθρο 292 Α\nΕγκλήματα κατά της ασφάλειας\nτων τηλεφωνικών επικοινωνιών\n1. Όποιος χωρίς δικαίωμα αποκτά πρόσβαση σε σύνδεση ή σε δίκτυο παροχής υπηρεσιών τηλεφωνίας ή σε\nσύστημα υλικού ή λογισμικού, που χρησιμοποιείται για\nτην παροχή τέτοιων υπηρεσιών, και με τον τρόπο αυτόν\nθέτει σε κίνδυνο την ασφάλεια των τηλεφωνικών επικοινωνιών, τιμωρείται με φυλάκιση τουλάχιστον ενός\nέτους και χρηματική ποινή. Αν ο υπαίτιος της πράξης του\nπροηγούμενου εδαφίου είναι ο εργαζόμενος ή συνεργάτης του παρόχου υπηρεσιών τηλεφωνίας, τιμωρείται με\nφυλάκιση τουλάχιστον δύο ετών και χρηματική ποινή.\n2. Ο πάροχος υπηρεσιών τηλεφωνίας ή ο νόμιμος\nεκπρόσωπος αυτού, ο οποίος παραβιάζει διάταξη κανονισμού της Αρχής Διασφάλισης του Απορρήτου των\nΕπικοινωνιών (ΑΔΑΕ) ή όρο της Γενικής Άδειας ή του δικαιώματος χρήσης ραδιοσυχνότητας ή του δικαιώματος\nχρήσης αριθμού, που αναφέρονται στην ασφάλεια των\nηλεκτρονικών επικοινωνιών, τιμωρείται με φυλάκιση\nτουλάχιστον δύο ετών και χρηματική ποινή.\n3. Ο πάροχος υπηρεσιών τηλεφωνίας ή ο νόμιμος\nεκπρόσωπος αυτού ή ο κατά τον νόμο υπεύθυνος για\nτη διασφάλιση του απορρήτου των επικοινωνιών, που\nπαραλείπει να λάβει τα αναγκαία μέτρα για την αποτροπή πράξης της παραγράφου 1, τιμωρείται με φυλάκιση\nτουλάχιστον δύο ετών και χρηματική ποινή, εφόσον η\nπράξη τελέστηκε ή έγινε απόπειρα τέλεσής της, ανεξάρτητα αν θα τιμωρηθεί ο υπαίτιος.\n4. Αν ο υπαίτιος των πράξεων των προηγούμενων παραγράφων είχε σκοπό να προσπορίσει στον εαυτό του ή\nσε άλλον παράνομο περιουσιακό όφελος ή να προκαλέσει περιουσιακή ζημία σε άλλον, τιμωρείται με φυλάκιση\nτουλάχιστον τριών ετών και χρηματική ποινή. Εφόσον\nτο συνολικό όφελος ή η συνολική ζημία υπερβαίνουν\nτο ποσό των 120.000 ευρώ, ο υπαίτιος τιμωρείται με\nκάθειρξη έως δέκα έτη και χρηματική ποινή. Αν από τις\n\nπράξεις των προηγούμενων παραγράφων μπορεί να\nτεθούν σε κίνδυνο θεμελιώδεις αρχές και θεσμοί του\nΠολιτεύματος, όπως μνημονεύονται στο άρθρο 134 Α\nτου Ποινικού Κώδικα ή απόρρητο που αναφέρεται στην\nασφάλεια του κράτους ή στην ασφάλεια εγκαταστάσεων\nκοινής ωφέλειας, επιβάλλεται κάθειρξη.\n5. Όποιος αθέμιτα διαθέτει στο εμπόριο ή με άλλον\nτρόπο προσφέρει προς εγκατάσταση ειδικά τεχνικά\nμέσα για την τέλεση των πράξεων της παραγράφου 1 ή\nδημόσια διαφημίζει ή προσφέρει τις υπηρεσίες του για\nτην τέλεσή τους τιμωρείται με φυλάκιση έως δύο έτη ή\nχρηματική ποινή."
    },
    {
      "provision_ref": "Art. 292Β",
      "section": "292Β",
      "title": "Άρθρο 292Β - Παρακώλυση λειτουργίας",
      "content": "Παρακώλυση λειτουργίας\nπληροφοριακών συστημάτων\n1. Όποιος χωρίς δικαίωμα παρεμποδίζει σοβαρά ή\nδιακόπτει τη λειτουργία συστήματος πληροφοριών\nμε την εισαγωγή, διαβίβαση, διαγραφή, καταστροφή,\nαλλοίωση ψηφιακών δεδομένων ή με αποκλεισμό της\nπρόσβασης στα δεδομένα αυτά, τιμωρείται με φυλάκιση\nκαι χρηματική ποινή.\n2. Η πράξη της πρώτης παραγράφου τιμωρείται: α) με\nφυλάκιση τουλάχιστον ενός έτους και χρηματική ποινή,\nαν τελέστηκε με τη χρήση εργαλείου που έχει σχεδιαστεί\nκατά κύριο λόγο για πραγματοποίηση επιθέσεων που\nεπηρεάζουν μεγάλο αριθμό συστημάτων πληροφοριών\nή επιθέσεων που προκαλούν σοβαρές ζημίες και ιδίως\nεπιθέσεων που προκαλούν μεγάλης έκτασης ή για μεγάλο χρονικό διάστημα διατάραξη των υπηρεσιών των\nσυστημάτων πληροφοριών, οικονομική ζημιά ιδιαίτερα\nμεγάλης αξίας ή σημαντική απώλεια δεδομένων, β) με\nφυλάκιση τουλάχιστον δύο ετών και χρηματική ποινή, αν\nπροκάλεσε σοβαρές ζημίες και ιδίως μεγάλης έκτασης ή\nγια μεγάλο χρονικό διάστημα διατάραξη των υπηρεσιών\nτων συστημάτων πληροφοριών, οικονομική ζημία ιδιαίτερα μεγάλης αξίας ή σημαντική απώλεια δεδομένων και\nγ) με φυλάκιση τουλάχιστον τριών ετών και χρηματική\nποινή, αν τελέστηκε κατά συστημάτων πληροφοριών\nπου αποτελούν μέρος υποδομής για την προμήθεια του\nπληθυσμού με ζωτικής σημασίας αγαθά ή υπηρεσίες.\nΩς ζωτικής σημασίας αγαθά ή υπηρεσίες νοούνται ιδίως\nη εθνική άμυνα, η υγεία, οι συγκοινωνίες, οι μεταφορές\nκαι η ενέργεια."
    },
    {
      "provision_ref": "Art. 292Γ",
      "section": "292Γ",
      "title": "Άρθρο 292Γ",
      "content": "Με φυλάκιση έως δύο έτη ή χρηματική ποινή τιμωρείται όποιος χωρίς δικαίωμα και με σκοπό τη διάπραξη των εγκλημάτων του άρθρου 292Β παράγει, πωλεί,\nπρομηθεύεται προς χρήση, εισάγει, κατέχει, διανέμει ή\nμε άλλο τρόπο διακινεί: α) συσκευές ή προγράμματα\nυπολογιστή, σχεδιασμένα ή προσαρμοσμένα κυρίως για\nτο σκοπό της διάπραξης των εγκλημάτων του άρθρου\n292 Β, β) συνθηματικά ή κωδικούς πρόσβασης ή άλλα\nπαρεμφερή δεδομένα με τη χρήση των οποίων είναι\nδυνατόν να αποκτηθεί πρόσβαση στο σύνολο ή μέρος\nενός πληροφοριακού συστήματος.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 292Δ",
      "section": "292Δ",
      "title": "Άρθρο 292Δ - Προσβολές του απορρήτου",
      "content": "Προσβολές του απορρήτου\nτων τηλεπικοινωνιών του κοινού\n1. Όποιος χωρίς δικαίωμα αποκτά πρόσβαση σε σύνδεση ή σε δίκτυο παροχής στο κοινό υπηρεσιών τηλεφωνίας ή ηλεκτρονικής επικοινωνίας ή σε σύστημα υλικού ή\nλογισμικού που χρησιμοποιείται για την παροχή τέτοιων\nυπηρεσιών, εάν από την πράξη μπορεί να προκύψει κοινός κίνδυνος για το απόρρητο του περιεχομένου τηλεφωνικών ή ηλεκτρονικών επικοινωνιών ή των στοιχείων\nτης θέσης ή κίνησης αυτών, τιμωρείται με φυλάκιση τουλάχιστον δύο ετών και χρηματική ποινή.\n2. Αν ο δράστης της πράξης της προηγούμενης παραγράφου είναι πάροχος υπηρεσιών τηλεφωνίας ή ηλεκτρονικής επικοινωνίας ή νόμιμος εκπρόσωπος αυτού ή\nμέλος της διοίκησης ή υπεύθυνος της διασφάλισης του\nαπορρήτου ή εργαζόμενος ή συνεργάτης του παρόχου\nή αποβλέπει να προσπορίσει στον εαυτό του ή σε άλλον\nπαράνομο περιουσιακό όφελος επιβάλλεται φυλάκιση\nτουλάχιστον τριών ετών και χρηματική ποινή."
    },
    {
      "provision_ref": "Art. 292Ε",
      "section": "292Ε",
      "title": "Άρθρο 292Ε - Παρακώλυση των τηλεπικοινωνιών",
      "content": "Παρακώλυση των τηλεπικοινωνιών\n1. Όποιος παρεμποδίζει ή διαταράσσει σε μεγάλη έκταση ή για μεγάλο χρονικό διάστημα τη λειτουργία εγκατάστασης παροχής στο κοινό υπηρεσιών τηλεφωνίας ή\nηλεκτρονικών επικοινωνιών και ιδίως του διαδικτύου με\nαθέμιτη παρέμβαση σε πράγμα ή σε σύστημα πληροφοριών ή σε ηλεκτρονικά δεδομένα που εξυπηρετούν τη\nλειτουργία αυτής, τιμωρείται με φυλάκιση τουλάχιστον\nενός έτους και χρηματική ποινή.\n2. Η παράγραφος 2 του προηγούμενου άρθρου εφαρμόζεται και για την πράξη της παραγράφου 1.\n3. Αν η πράξη τελέστηκε από αμέλεια, επιβάλλεται\nχρηματική ποινή ή παροχή κοινωφελούς εργασίας."
    },
    {
      "provision_ref": "Art. 293",
      "section": "293",
      "title": "Άρθρο 293 - Παρακώλυση της λειτουργίας",
      "content": "Παρακώλυση της λειτουργίας\nάλλων κοινωφελών εγκαταστάσεων\n1. Όποιος παρεμποδίζει ή διαταράσσει σε μεγάλη\nέκταση ή για μεγάλο χρονικό διάστημα τη λειτουργία\nεγκατάστασης που εξυπηρετεί την παροχή στο κοινό:\nα) ταχυδρομικών υπηρεσιών,\nβ) νερού, φωτισμού, φυσικού αερίου, θερμότητας ή\nκινητήριας δύναμης με αθέμιτη παρέμβαση σε πράγμα\nή σε σύστημα πληροφοριών ή σε ηλεκτρονικά δεδομένα που εξυπηρετούν τη λειτουργία της εγκατάστασης,\nτιμωρείται με φυλάκιση τουλάχιστον ενός έτους και χρηματική ποινή.\n2. Η παράγραφος 2 του άρθρου 292Β εφαρμόζεται και\nγια την πράξη της παραγράφου 1.\n3. Αν από την πράξη προκλήθηκε κατάσταση κοινής\nανάγκης, επιβάλλεται κάθειρξη έως δέκα έτη.\n4. Αν η πράξη τελέστηκε από αμέλεια, επιβάλλεται\nφυλάκιση έως έξι μήνες ή χρηματική ποινή.\nΆρθρα 294 – 297\n(καταργούνται)\n\nΔΕΚΑΤΟ ΠΕΜΠΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΤΗΣ ΖΩΗΣ\nΚΑΙ ΠΡΟΣΒΟΛΕΣ ΤΟΥ ΕΜΒΡΥΟΥ\nΙ. ΕΓΚΛΗΜΑΤΑ ΒΛΑΒΗΣ ΤΗΣ ΖΩΗΣ ΤΟΥ ΑΝΘΡΩΠΟΥ"
    },
    {
      "provision_ref": "Art. 298",
      "section": "298",
      "title": "Άρθρο 298 - Έμπρακτη μετάνοια",
      "content": "Έμπρακτη μετάνοια\nκαι δικαστική άφεση της ποινής\n1. Η διάταξη του άρθρου 289 παρ. 1 έχει ανάλογη\nεφαρμογή και στις περιπτώσεις των παραγράφων 2 των\nάρθρων 290, 290 Α, 291, 292.\n2. Η διάταξη του άρθρου 289 παρ. 2 έχει ανάλογη\nεφαρμογή και στα εγκλήματα αυτού του κεφαλαίου."
    },
    {
      "provision_ref": "Art. 299",
      "section": "299",
      "title": "Άρθρο 299 - Ανθρωποκτονία με δόλο",
      "content": "Ανθρωποκτονία με δόλο\n1. Όποιος σκότωσε άλλον τιμωρείται με κάθειρξη ισόβια ή πρόσκαιρη τουλάχιστον δέκα ετών.\n2. Αν η πράξη αποφασίστηκε και εκτελέστηκε σε βρασμό ψυχικής ορμής, επιβάλλεται κάθειρξη."
    },
    {
      "provision_ref": "Art. 300",
      "section": "300",
      "title": "Άρθρο 300 - Ανθρωποκτονία κατ’ απαίτηση",
      "content": "Ανθρωποκτονία κατ’ απαίτηση\nΌποιος αποφάσισε και εκτέλεσε ανθρωποκτονία ύστερα από σπουδαία και επίμονη απαίτηση του θύματος\nκαι από οίκτο γι’ αυτόν που έπασχε από ανίατη ασθένεια\nτιμωρείται με φυλάκιση."
    },
    {
      "provision_ref": "Art. 301",
      "section": "301",
      "title": "Άρθρο 301 - Συμμετοχή σε αυτοκτονία",
      "content": "Συμμετοχή σε αυτοκτονία\nΌποιος κατέπεισε άλλον να αυτοκτονήσει, αν τελέστηκε η αυτοκτονία ή έγινε απόπειρά της, καθώς και όποιος\nέδωσε βοήθεια κατά την τέλεσή της, η οποία διαφορετικά δεν θα ήταν εφικτή, τιμωρείται με φυλάκιση."
    },
    {
      "provision_ref": "Art. 302",
      "section": "302",
      "title": "Άρθρο 302 - Ανθρωποκτονία από αμέλεια",
      "content": "Ανθρωποκτονία από αμέλεια\nΌποιος από αμέλεια σκότωσε άλλον, τιμωρείται με\nφυλάκιση τουλάχιστον τριών μηνών."
    },
    {
      "provision_ref": "Art. 303",
      "section": "303",
      "title": "Άρθρο 303 - Παιδοκτονία",
      "content": "Παιδοκτονία\nΜητέρα που με πρόθεση σκότωσε το παιδί της κατά\nή μετά τον τοκετό, αλλά ενώ εξακολουθούσε ακόμη η\nδιατάραξη του οργανισμού της από αυτόν, τιμωρείται\nμε κάθειρξη έως δέκα έτη.\nII. ΠΡΟΣΒΟΛΕΣ ΤΟΥ ΕΜΒΡΥΟΥ"
    },
    {
      "provision_ref": "Art. 304",
      "section": "304",
      "title": "Άρθρο 304 - Διακοπή της κύησης",
      "content": "Διακοπή της κύησης\n1. Όποιος χωρίς τη συναίνεση της εγκύου διακόπτει\nτην κύησή της τιμωρείται με κάθειρξη έως δέκα έτη.\n2. Όποιος με τη συναίνεση της εγκύου ή των προσώπων που έχουν τη γονική μέριμνα ή επιμέλειά της αν\nαυτή είναι ανίκανη να συναινέσει, διακόπτει την εγκυμοσύνη της, τιμωρείται με φυλάκιση έως τρία έτη ή χρηματική ποινή και αν ενεργεί κατ’ επάγγελμα, με φυλάκιση\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nτουλάχιστον δύο ετών και χρηματική ποινή. Με την ίδια\nποινή, μειωμένη κατά το μέτρο του άρθρου 83, τιμωρείται και όποιος προμηθεύει σε έγκυο τα μέσα για τη διακοπή της εγκυμοσύνης της, εφόσον έγινε τουλάχιστον\nαπόπειρα αυτής.\n3. Έγκυος που μετά την εικοστή τέταρτη εβδομάδα\nτης κύησης διακόπτει την εγκυμοσύνη της ή επιτρέπει\nσε άλλον να την διακόψει τιμωρείται με φυλάκιση έως\nέξι μήνες ή χρηματική ποινή.\n4. Δεν είναι άδικη πράξη η τεχνητή διακοπή της εγκυμοσύνης που ενεργείται από την έγκυο ή με τη συναίνεση των προσώπων που αναφέρονται στην παράγραφο 2\nαπό γιατρό μαιευτήρα γυναικολόγο με τη συμμετοχή\nαναισθησιολόγου, σε οργανωμένη νοσηλευτική μονάδα,\nαν συντρέχει μία από τις ακόλουθες περιπτώσεις:\nα) Δεν έχουν συμπληρωθεί δώδεκα εβδομάδες εγκυμοσύνης.\nβ) Η εγκυμοσύνη είναι αποτέλεσμα βιασμού, αποπλάνησης ανήλικης, αιμομιξίας ή κατάχρησης γυναίκας\nανίκανης να αντισταθεί και δεν έχουν συμπληρωθεί δεκαεννέα εβδομάδες εγκυμοσύνης.\nγ) Έχουν διαπιστωθεί, με τα μέσα προγεννητικής διάγνωσης, ενδείξεις σοβαρής ανωμαλίας του εμβρύου που\nεπάγονται τη γέννηση παθολογικού νεογνού ή υπάρχει\nαναπότρεπτος κίνδυνος για τη ζωή της εγκύου ή κίνδυνος σοβαρής και διαρκούς βλάβης της σωματικής ή ψυχικής υγείας της. Στην περίπτωση αυτή απαιτείται σχετική\nβεβαίωση και του κατά περίπτωση αρμόδιου γιατρού.\n5. Με φυλάκιση έως τρία έτη ή χρηματική ποινή τιμωρείται όποιος κατά την πραγματοποίηση προγεννητικού\nελέγχου μετά την εικοστή εβδομάδα της κύησης ή κατά\nτη διάρκεια του τοκετού και πριν από την εμφάνιση του\nπαιδιού στον εξωτερικό κόσμο, προκαλεί με αμέλεια διακοπή της κύησης ή βαριά βλάβη στο έμβρυο, που έχει\nως αποτέλεσμα τον θάνατο του νεογνού."
    },
    {
      "provision_ref": "Art. 304A",
      "section": "304A",
      "title": "Άρθρο 304A - Σωματική βλάβη εμβρύου ή νεογνού",
      "content": "Σωματική βλάβη εμβρύου ή νεογνού\n1. Όποιος βιαιοπραγεί σε βάρος εγκύου ή της χορηγεί\nφάρμακα ή άλλες ουσίες, με αποτέλεσμα να προκληθεί\nβαριά βλάβη στο έμβρυο ή να εμφανίσει το νεογνό βαριά πάθηση του σώματος ή της διάνοιάς του, τιμωρείται\nμε φυλάκιση τουλάχιστον ενός έτους. Επιβάλλεται φυλάκιση έως ένα έτος ή χρηματική ποινή αν ο υπαίτιος έχει\nαμέλεια ως προς το αποτέλεσμα αυτό της πράξης του.\n2. Με φυλάκιση έως δύο έτη ή χρηματική ποινή τιμωρείται όποιος κατά την πραγματοποίηση προγεννητικού\nελέγχου μετά την εικοστή εβδομάδα της κύησης ή κατά\nτη διάρκεια του τοκετού και πριν από την εμφάνιση του\nπαιδιού στον εξωτερικό κόσμο προκαλεί από αμέλειά\nτου βαριά βλάβη στο έμβρυο ή γίνεται υπαίτιος στο να\nεμφανίσει το νεογνό βαριά πάθηση του σώματος ή της\nδιάνοιάς του."
    },
    {
      "provision_ref": "Art. 305",
      "section": "305",
      "title": "Άρθρο 305 - (Καταργείται)",
      "content": "(Καταργείται)\n\nΙΙΙ. ΕΓΚΛΗΜΑΤΑ ΔΙΑΚΙΝΔΥΝΕΥΣΗΣ ΤΗΣ ΖΩΗΣ"
    },
    {
      "provision_ref": "Art. 306",
      "section": "306",
      "title": "Άρθρο 306 - Έκθεση",
      "content": "Έκθεση\n1. Όποιος εκθέτει άλλον και έτσι τον καθιστά αβοήθητο, καθώς και όποιος αφήνει αβοήθητο ένα πρόσωπο\nπου το έχει στην προστασία του ή που έχει υποχρέωση\nνα το διατρέφει και να το περιθάλπει ή να το μεταφέρει, ή\nένα πρόσωπο που ο ίδιος υπαίτια τραυμάτισε, τιμωρείται\nμε φυλάκιση τουλάχιστον έξι μηνών.\n2. Αν η πράξη προκάλεσε στον παθόντα: α) βαριά σωματική βλάβη, επιβάλλεται φυλάκιση τουλάχιστον τριών\nετών, β) θάνατο, επιβάλλεται κάθειρξη έως δέκα έτη."
    },
    {
      "provision_ref": "Art. 307",
      "section": "307",
      "title": "Άρθρο 307 - Παράλειψη προσφοράς βοήθειας",
      "content": "Παράλειψη προσφοράς βοήθειας\nΌποιος παραλείπει να σώσει άλλον από κίνδυνο ζωής,\nαν και μπορεί να το πράξει χωρίς κίνδυνο της δικής του\nζωής ή υγείας, τιμωρείται φυλάκιση έως ένα έτος ή χρηματική ποινή.\nΔΕΚΑΤΟ ΕΚΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΤΗΣ ΣΩΜΑΤΙΚΗΣ\nΑΚΕΡΑΙΟΤΗΤΑΣ"
    },
    {
      "provision_ref": "Art. 308",
      "section": "308",
      "title": "Άρθρο 308 - Σωματική βλάβη",
      "content": "Σωματική βλάβη\n1. Όποιος προξενεί σε άλλον σωματική κάκωση ή βλάβη της υγείας του τιμωρείται με φυλάκιση έως δύο έτη\nή χρηματική ποινή. Αν η κάκωση ή βλάβη της υγείας\nπου του προξένησε είναι εντελώς ελαφρά, τιμωρείται\nμε παροχή κοινωφελούς εργασίας.\n2. Για τη δίωξη της πράξης της προηγούμενης παραγράφου απαιτείται έγκληση, εκτός αν ο παθών είναι\nδημόσιος υπάλληλος και η πράξη τελέστηκε κατά την\nεκτέλεση της υπηρεσίας του ή για λόγους σχετικούς με\nτην εκτέλεσή της, οπότε η δίωξη είναι αυτεπάγγελτη.\n3. Η σωματική βλάβη της παραγράφου 1 δεν είναι άδικη, όταν επιχειρείται με τη συναίνεση του παθόντος και\nδεν προσκρούει στα χρηστά ήθη.\n4. Ο υπαίτιος της πράξης της παραγράφου 1 είναι δυνατό να απαλλαγεί από κάθε ποινή αν παρασύρθηκε\nστην πράξη από δικαιολογημένη αγανάκτηση, εξαιτίας\nμιας αμέσως προηγούμενης πράξης που τέλεσε ο παθών εναντίον του ή ενώπιόν του και που ήταν ιδιαίτερα\nσκληρή ή βάναυση."
    },
    {
      "provision_ref": "Art. 309",
      "section": "309",
      "title": "Άρθρο 309 - Επικίνδυνη σωματική βλάβη",
      "content": "Επικίνδυνη σωματική βλάβη\nΑν η πράξη του προηγούμενου άρθρου τελέστηκε\nμε τρόπο που μπορούσε να προκαλέσει στον παθόντα\nκίνδυνο ζωής ή βαριά σωματική βλάβη, επιβάλλεται φυλάκιση έως τρία έτη ή χρηματική ποινή."
    },
    {
      "provision_ref": "Art. 310",
      "section": "310",
      "title": "Άρθρο 310 - Βαριά σωματική βλάβη",
      "content": "Βαριά σωματική βλάβη\n1. Όποιος προκαλεί σε άλλον βαριά σωματική βλάβη τιμωρείται με φυλάκιση τουλάχιστον ενός έτους. Aν\nεπεδίωκε την πρόκληση της βαριάς σωματικής βλάβης,\nτιμωρείται κάθειρξη έως δέκα έτη.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n2. Βαριά σωματική βλάβη υπάρχει ιδίως αν η πράξη\nπροξένησε στον παθόντα κίνδυνο ζωής ή βαριά και μακροχρόνια αρρώστια ή σοβαρό ακρωτηριασμό ή αν τον\nεμπόδισε σημαντικά και για πολύ χρόνο να χρησιμοποιεί\nτο σώμα ή τη διάνοιά του."
    },
    {
      "provision_ref": "Art. 311",
      "section": "311",
      "title": "Άρθρο 311 - Θανατηφόρα σωματική βλάβη",
      "content": "Θανατηφόρα σωματική βλάβη\nΑν η σωματική βλάβη είχε επακόλουθο το θάνατο του\nπαθόντος, επιβάλλεται κάθειρξη έως δέκα έτη. Αν ο υπαίτιος επιδίωκε τη βαριά σωματική βλάβη του παθόντος\nεπιβάλλεται κάθειρξη."
    },
    {
      "provision_ref": "Art. 312",
      "section": "312",
      "title": "Άρθρο 312 - Σωματική βλάβη αδυνάμων ατόμων",
      "content": "Σωματική βλάβη αδυνάμων ατόμων\n1. Όποιος προκαλεί σωματική κάκωση ή βλάβη της\nυγείας σε ανήλικο ή σε πρόσωπο που δεν μπορεί να\nυπερασπίσει τον εαυτό του, εφόσον τα πρόσωπα αυτά\nβρίσκονται υπό την επιμέλεια ή την προστασία του δράστη βάσει νόμου, δικαστικής απόφασης ή πραγματικής\nκατάστασης, συνοικούν με τον δράστη ή έχουν μαζί\nτου σχέση εργασίας ή υπηρεσίας, τιμωρείται: α) για την\nπράξη του άρθρου 308 παρ. 1 εδάφιο α΄, με φυλάκιση\nτουλάχιστον ενός έτους, β) για την πράξη του άρθρου\n309, με φυλάκιση τουλάχιστον δύο ετών, γ) για την πράξη\nτου άρθρου 310 παρ. 1 εδ. α΄, με φυλάκιση τουλάχιστον\nτριών ετών και αν επεδίωκε την πρόκληση βαριάς σωματικής βλάβης, με κάθειρξη και δ) για την πράξη του\nάρθρου 311, με κάθειρξη.\n2. Οι ίδιες ποινές επιβάλλονται όταν η πράξη τελείται σε βάρος συζύγου κατά τη διάρκεια του γάμου ή\nσε βάρος συντρόφου κατά τη διάρκεια της συμβίωσης.\nΗ τέλεση της πράξης σε βάρος εγκύου συνιστά επιβαρυντική περίπτωση.\n3. Με την πρόκληση σωματικής βλάβης σε βάρος ανηλίκου κατά την παράγραφο 1 στοιχείο α΄ εξομοιώνεται\nκαι η τέλεση των πράξεων των προηγούμενων παραγράφων ενώπιον ανηλίκου.\n4. Με την πρόκληση σωματικής βλάβης κατά την παράγραφο 1 στοιχείο γ΄ εξομοιώνεται και η μεθοδευμένη πρόκληση έντονου σωματικού πόνου ή σωματικής\nεξάντλησης επικίνδυνης για την υγεία, ή ψυχικού πόνου\nικανού να επιφέρει σοβαρή ψυχική βλάβη, ιδίως με την\nπαρατεταμένη απομόνωση σε βάρος των προσώπων\nτης πρώτης παραγράφου."
    },
    {
      "provision_ref": "Art. 313",
      "section": "313",
      "title": "Άρθρο 313 - Συμπλοκή",
      "content": "Συμπλοκή\nΑν εξαιτίας συμπλοκής ή επίθεσης που έγινε από\nπολλούς επήλθε θάνατος ή βαριά σωματική βλάβη ανθρώπου, καθένας από εκείνους που πήραν μέρος στη\nσυμπλοκή ή στην επίθεση τιμωρείται για μόνη τη συμμετοχή του σε αυτή με φυλάκιση έως τρία έτη ή χρηματική\nποινή, εκτός αν έχει εμπλακεί χωρίς υπαιτιότητά του."
    },
    {
      "provision_ref": "Art. 314",
      "section": "314",
      "title": "Άρθρο 314 - Σωματική βλάβη από αμέλεια",
      "content": "Σωματική βλάβη από αμέλεια\n1. Όποιος από αμέλεια προκαλεί σωματική κάκωση ή\nβλάβη της υγείας άλλου τιμωρείται με παροχή κοινω-\n\nφελούς εργασίας ή χρηματική ποινή ή φυλάκιση έως\nδύο έτη. Αν η σωματική βλάβη που προκλήθηκε είναι\nεντελώς ελαφρά, επιβάλλεται παροχή κοινωφελούς εργασίας ή χρηματική ποινή.\n2. Για την ποινική δίωξη της πράξης της προηγούμενης\nπαραγράφου απαιτείται έγκληση. Η δίωξη είναι αυτεπάγγελτη αν ο υπαίτιος ήταν οδηγός οχήματος ή υπόχρεος\nλόγω της υπηρεσίας ή του επαγγέλματός του να καταβάλει ιδιαίτερη επιμέλεια ή προσοχή. Όταν ο υπαίτιος\nοδηγός οχήματος δεν μεταφέρει επιβάτες ή πράγματα με\nσκοπό βιοπορισμού, η ποινική δίωξη ασκείται αυτεπαγγέλτως, ο εισαγγελέας όμως με διάταξή του απέχει από\nτην ποινική δίωξη αν ο παθών δηλώσει ότι δεν επιθυμεί\nτην ποινική δίωξη του δράστη. Αν η δήλωση υποβληθεί\nμετά την άσκηση ποινικής δίωξης, το δικαστήριο παύει\nοριστικά αυτήν."
    },
    {
      "provision_ref": "Art. 315",
      "section": "315",
      "title": "Άρθρο 315 - Όποιος καταπείθει γυναίκα να υποβληθεί σε ακρωτηριασμό των γεννητικών της οργάνων τιμωρείται με",
      "content": "Όποιος καταπείθει γυναίκα να υποβληθεί σε ακρωτηριασμό των γεννητικών της οργάνων τιμωρείται με\nφυλάκιση.\nΔΕΚΑΤΟ ΕΒΔΟΜΟ ΚΕΦΑΛΑΙΟ\n(Καταργήθηκε)\nΆρθρα 316 - 321\n(Καταργήθηκαν)\nΔΕΚΑΤΟ ΟΓΔΟΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΤΗΣ ΠΡΟΣΩΠΙΚΗΣ\nΕΛΕΥΘΕΡΙΑΣ"
    },
    {
      "provision_ref": "Art. 322",
      "section": "322",
      "title": "Άρθρο 322 - Αρπαγή",
      "content": "Αρπαγή\n1. Όποιος με εξαπάτηση, βία ή απειλή βίας συλλαμβάνει, απάγει ή παράνομα κατακρατεί άλλον, έτσι ώστε\nνα τον αποστερεί από την προστασία της πολιτείας και\nιδίως όποιος περιάγει άλλον σε ομηρία ή σε άλλη παρόμοια κατάσταση στέρησης της ελευθερίας, τιμωρείται με\nκάθειρξη έως δέκα έτη. Αν η πράξη έγινε με σκοπό να\nεξαναγκαστεί ο παθών ή κάποιος άλλος σε πράξη, παράλειψη ή ανοχή για την οποία δεν υπάρχει υποχρέωσή του,\nεπιβάλλεται κάθειρξη, εφόσον η πράξη δεν τιμωρείται\nβαρύτερα με βάση τους κανόνες της συρροής.\n2. Με κάθειρξη τιμωρείται η πράξη της παραγράφου 1\nεδ. α΄, ακόμα κι όταν έγινε χωρίς τη χρήση των μέσων\nπου αναφέρονται σε αυτή, όταν τελείται από υπάλληλο ή\nαπό πρόσωπα ή ομάδες προσώπων που ενεργούν με την\nάδεια, υποστήριξη ή συναίνεση κρατικής αρχής, εφόσον\nακολουθείται από άρνηση παραδοχής της στέρησης της\nελευθερίας ή από απόκρυψη της τύχης ή του τόπου όπου\nβρίσκεται το θύμα (βίαιη εξαφάνιση). Αποτελεί επιβαρυντική περίσταση η τέλεση της πράξης σε βάρος εγκύου,\nανηλίκου ή ατόμου που δεν μπορεί να υπερασπίσει τον\nεαυτό του.\n3. Τιμωρείται με κάθειρξη τουλάχιστον δέκα ετών,\nόποιος, ως προϊστάμενος, έδωσε εντολή για την τέλεση\nτης πράξης της προηγούμενης παραγράφου, εφόσον\nαυτή τελέστηκε ή έγινε απόπειρά της.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n4. Όποιος ως προϊστάμενος δεν έλαβε όλα τα αναγκαία\nκαι εύλογα μέτρα, εντός της εξουσίας του, για την πρόληψη ή την καταστολή της τέλεσης μιας πράξης βίαιης\nεξαφάνισης ή για την παραπομπή της πράξης αυτής\nστις αρμόδιες αρχές προς έρευνα και ποινική δίωξη τιμωρείται με φυλάκιση τουλάχιστον τριών ετών, εάν η\nπράξη του δεν τιμωρείται βαρύτερα κατά τις διατάξεις\nπερί συμμετοχής.\n5. Η επίκληση των άρθρων 20 έως 25 δεν μπορεί να\nάρει τον άδικο χαρακτήρα των πράξεων των παραγράφων 2 και 3.\n6. Η καταδίκη υπαλλήλου για τις πράξεις των παραγράφων 2, 3 και 4 επισύρει αυτοδικαίως αποστέρηση\nτης θέσης που κατέχει. Εάν οι πράξεις αυτές τελούνται\nυπό καθεστώς σφετερισμού του δημοκρατικού πολιτεύματος, η προθεσμία της παραγραφής αρχίζει μόλις\nαποκατασταθεί η νόμιμη εξουσία.\nΆρθρα 322Α – 323\n(Καταργούνται)"
    },
    {
      "provision_ref": "Art. 323Α",
      "section": "323Α",
      "title": "Άρθρο 323Α - Εμπορία ανθρώπων",
      "content": "Εμπορία ανθρώπων\n1. Όποιος με τη χρήση βίας, απειλής βίας ή άλλων εξαναγκαστικών μέσων ή με επιβολή ή κατάχρηση εξουσίας,\nστρατολογεί, απάγει, μεταφέρει, κατακρατεί παράνομα,\nυποθάλπει, παραδίδει ή παραλαμβάνει άλλον με σκοπό\nτην εκμετάλλευσή του, τιμωρείται με κάθειρξη έως δέκα\nέτη και χρηματική ποινή.\n2. Με την ίδια ποινή τιμωρείται ο υπαίτιος και αν, για να\nεπιτύχει τον ίδιο σκοπό, τελεί τις πράξεις της προηγούμενης παραγράφου αποσπώντας τη συναίνεση άλλου με\nτη χρήση απατηλών μέσων ή παρασύροντάς τον εκμεταλλευόμενος την ευάλωτη θέση στην οποία βρίσκεται.\n3. Με κάθειρξη και χρηματική ποινή τιμωρείται η\nπράξη των προηγούμενων παραγράφων όταν: α) τελείται κατ’ επάγγελμα, β) τελείται από υπάλληλο ο οποίος\nκατά την άσκηση της υπηρεσίας του ή επωφελούμενος\nαπό την ιδιότητά του αυτή διαπράττει ή συμμετέχει με\nοποιονδήποτε τρόπο στην πράξη, γ) συνδέεται με την\nπαράνομη είσοδο, παραμονή ή έξοδο του παθόντος από\nτη χώρα ή δ) είχε ως αποτέλεσμα τη βαριά σωματική\nβλάβη του παθόντος. Επιβάλλεται κάθειρξη τουλάχιστον\nδέκα ετών, αν η πράξη είχε ως αποτέλεσμα το θάνατο.\n4. Με τις ποινές της προηγούμενης παραγράφου τιμωρείται η πράξη των παραγράφων 1 και 2 όταν στρέφεται\nκατά ανηλίκου, ακόμα κι όταν τελείται χωρίς τη χρήση\nτων μέσων που αναφέρονται σε αυτές. Με τις ίδιες ποινές\nτιμωρείται και όποιος, με τα μέσα των παραγράφων 1 και\n2 στρατολογεί ανήλικο με σκοπό τη χρησιμοποίησή του\nσε ένοπλες επιχειρήσεις.\n5. Η έννοια της «εκμετάλλευσης» στις προηγούμενες\nπαραγράφους περιλαμβάνει τον πορισμό παράνομου\nπεριουσιακού οφέλους από: α) την υπαγωγή του σε\nκαθεστώς δουλείας ή σε παρεμφερείς προς τη δουλεία\nπρακτικές, β) την υπαγωγή του σε καθεστώς ειλωτείας,\nγ) την εργασία ή την επαιτεία του θύματος (εργασιακή\nεκμετάλλευση), δ) την τέλεση εγκληματικών πράξεων\nαπό αυτό, ε) την αφαίρεση κυττάρων, ιστών ή οργάνων\nτου σώματός του, στ) την τέλεση από αυτό γενετήσιων\n\nπράξεων, πραγματικών ή προσποιητών, ή την παροχή\nεργασίας ή υπηρεσιών που έχουν ως αποκλειστικό σκοπό τη γενετήσια διέγερση (γενετήσια εκμετάλλευση) ή\nζ) τον εξαναγκασμό του σε τέλεση γάμου.\n6. Με φυλάκιση τουλάχιστον τριών ετών και χρηματική\nποινή τιμωρείται όποιος εν γνώσει, χωρίς να χρησιμοποιεί τα μέσα των παραγράφων 1 και 2, προσλαμβάνει\nστην εργασία του πρόσωπο που είναι θύμα εμπορίας,\nδέχεται τις υπηρεσίες του προσώπου αυτού, τελεί μαζί\nτου γενετήσια πράξη ή δέχεται τα έσοδα από την εκμετάλλευσή του.\n7. Τιμωρείται με φυλάκιση και χρηματική ποινή όποιος,\nχωρίς να χρησιμοποιεί τα μέσα των παραγράφων 1 και\n2, εξωθεί σε επαιτεία ανηλίκους, με σκοπό την εκμετάλλευση των εσόδων τους.\n8. Για όποιον καταγγέλλει αξιόποινες πράξεις που τελέστηκαν σε βάρος του από υπαιτίους των πράξεων των\nπροηγούμενων παραγράφων, ο εισαγγελέας πλημμελειοδικών μπορεί, εφόσον η καταγγελία πιθανολογείται\nβάσιμη, ύστερα από έγκριση του εισαγγελέα εφετών, να\nαπόσχει προσωρινά από την ποινική δίωξη για παραβάσεις του νόμου περί αλλοδαπών και περί εκδιδομένων με\nαμοιβή προσώπων, καθώς και για παραβάσεις λόγω συμμετοχής τους σε εγκληματικές δραστηριότητες, εφόσον\nη συμμετοχή αυτή ήταν άμεση συνέπεια του γεγονότος\nότι ήταν παθόντες των αδικημάτων των προηγούμενων\nπαραγράφων, ώσπου να εκδοθεί αμετάκλητη απόφαση\nγια τις πράξεις που καταγγέλθηκαν. Αν η καταγγελία αποδειχθεί βάσιμη, η αποχή από την ποινική δίωξη γίνεται\nοριστική."
    },
    {
      "provision_ref": "Art. 324",
      "section": "324",
      "title": "Άρθρο 324 - Αρπαγή ανηλίκων",
      "content": "Αρπαγή ανηλίκων\n1. Όποιος αφαιρεί ανήλικο από τους γονείς, τους επιτρόπους ή από οποιονδήποτε δικαιούται να μεριμνήσει\nγια το πρόσωπό του ή όποιος υποστηρίζει την εκούσια\nδιαφυγή του ανηλίκου από την εξουσία των παραπάνω\nπροσώπων τιμωρείται με φυλάκιση. Αν ο ανήλικος από\nτη στέρηση της επιμέλειας διέτρεξε σοβαρό κίνδυνο\nζωής ή βαριάς βλάβης της υγείας του, ο δράστης τιμωρείται με φυλάκιση τουλάχιστον ενός έτους.\n2. Αν ο ανήλικος δεν έχει συμπληρώσει τα δεκατέσσερα έτη, επιβάλλεται κάθειρξη έως δέκα έτη, εκτός εάν\nη πράξη τελέστηκε από ανιόντα, οπότε εφαρμόζεται η\nπροηγούμενη παράγραφος. Σε κάθε περίπτωση, αν ο\nυπαίτιος τέλεσε την πράξη από κερδοσκοπία ή με σκοπό να μεταχειριστεί τον ανήλικο σε ανήθικες ασχολίες\nή να επιτύχει τη μεταβολή της οικογενειακής τάξης του\nανηλίκου επιβάλλεται κάθειρξη έως δέκα έτη.\n3. Αν ο υπαίτιος των πράξεων των προηγουμένων\nπαραγράφων είχε σκοπό να εισπράξει λύτρα ή να εξαναγκάσει άλλον σε πράξη ή παράλειψη, επιβάλλεται κάθειρξη. Στην περίπτωση που ο δράστης με τη θέλησή του\nκαι προτού εκπληρωθεί οποιοσδήποτε όρος ή αξίωσή\nτου απελευθέρωσε και απέδωσε υγιή και σώο τον ανήλικο επιβάλλεται φυλάκιση.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 325",
      "section": "325",
      "title": "Άρθρο 325 - Παράνομη κατακράτηση",
      "content": "Παράνομη κατακράτηση\nΌποιος, εκτός από τις περιπτώσεις των άρθρων 322 και\n323Α, απάγει ή κατακρατεί άλλον χωρίς τη θέλησή του\nή του στερεί με άλλον τρόπο την ελευθερία της κίνησής\nτου τιμωρείται με φυλάκιση ή χρηματική ποινή και αν η\nκατακράτηση διήρκεσε επί μακρό χρονικό διάστημα ή\nτελέστηκε κατά παράβαση των διατάξεων του άρθρου\n6 του Συντάγματος, με φυλάκιση τουλάχιστον δυο ετών\nκαι χρηματική ποινή.\nΆρθρα 326 - 329\n(Καταργούνται)"
    },
    {
      "provision_ref": "Art. 330",
      "section": "330",
      "title": "Άρθρο 330 - Παράνομη βία",
      "content": "Παράνομη βία\n1. Όποιος με σωματική βία ή απειλή σωματικής βίας\nή άλλης παράνομης πράξης ή παράλειψης εξαναγκάζει\nάλλον σε πράξη, παράλειψη ή ανοχή για τις οποίες ο\nπαθών δεν έχει υποχρέωση, τιμωρείται με φυλάκιση έως\nδύο έτη ή χρηματική ποινή, ανεξάρτητα αν το απειλούμενο κακό στρέφεται εναντίον εκείνου που απειλείται ή\nκάποιου από τους οικείους του.\n2. Αν η πράξη της προηγούμενης παραγράφου τελείται σε βάρος ανηλίκου ή προσώπου που δεν μπορεί να\nυπερασπίσει τον εαυτό του, εφόσον τα πρόσωπα αυτά\nβρίσκονται υπό την επιμέλεια ή την προστασία του δράστη βάσει νόμου, δικαστικής απόφασης ή πραγματικής\nκατάστασης, συνοικούν με τον δράστη ή έχουν μαζί του\nσχέση εργασίας ή υπηρεσίας, επιβάλλεται φυλάκιση\nτουλάχιστον έξι μηνών. Η ίδια ποινή επιβάλλεται όταν\nη πράξη τελείται σε βάρος συζύγου κατά τη διάρκεια\nτου γάμου ή σε βάρος συντρόφου κατά τη διάρκεια της\nσυμβίωσης."
    },
    {
      "provision_ref": "Art. 331",
      "section": "331",
      "title": "Άρθρο 331 - Αυτοδικία",
      "content": "Αυτοδικία\nΌποιος ασκεί αυθαίρετα αξίωση σχετική με δικαίωμα\nπου ή το έχει πραγματικά ή από πεποίθηση το οικειοποιείται τιμωρείται με παροχή κοινωφελούς εργασίας ή χρηματική ποινή. Για την ποινική δίωξη απαιτείται έγκληση."
    },
    {
      "provision_ref": "Art. 333",
      "section": "333",
      "title": "Άρθρο 333 - Απειλή",
      "content": "Απειλή\n1. Όποιος προκαλεί σε άλλον τρόμο ή ανησυχία απειλώντας αυτόν με βία ή άλλη παράνομη πράξη ή παράλειψη, τιμωρείται με φυλάκιση έως ένα έτος ή χρηματική\nποινή. Με την ποινή του προηγούμενου εδαφίου τιμωρείται και όποιος, χωρίς απειλή βίας ή άλλης παράνομης\nπράξης, προκαλεί σε άλλον τρόμο ή ανησυχία με την\nεπίμονη καταδίωξη ή παρακολούθησή του, όπως ιδίως\nμε την επιδίωξη διαρκούς επαφής με τη χρήση τηλεπικοινωνιακού ή ηλεκτρονικού μέσου ή με επανειλημμένες\nεπισκέψεις στο οικογενειακό, κοινωνικό ή εργασιακό\nπεριβάλλον αυτού, παρά την εκφρασμένη αντίθετη βούλησή του.\n\n2. Επιβάλλεται φυλάκιση έως τρία έτη ή χρηματική ποινή αν η πράξη τελείται σε βάρος ανηλίκου ή προσώπου\nπου δεν μπορεί να υπερασπίσει τον εαυτό του, εφόσον\nτα πρόσωπα αυτά βρίσκονται υπό την επιμέλεια ή την\nπροστασία του δράστη βάσει νόμου, δικαστικής απόφασης ή πραγματικής κατάστασης, συνοικούν με αυτόν\nή έχουν με αυτόν σχέση εργασίας ή υπηρεσίας. Η ίδια\nποινή επιβάλλεται όταν η πράξη τελείται σε βάρος συζύγου κατά τη διάρκεια του γάμου ή σε βάρος συντρόφου\nκατά τη διάρκεια της συμβίωσης.\n3. Για την ποινική δίωξη της πράξης της παραγράφου 1\nαπαιτείται έγκληση."
    },
    {
      "provision_ref": "Art. 334",
      "section": "334",
      "title": "Άρθρο 334 - Διατάραξη οικιακής ειρήνης",
      "content": "Διατάραξη οικιακής ειρήνης\n1. Όποιος εισέρχεται παράνομα ή παραμένει παρά τη\nθέληση του δικαιούχου στην κατοικία άλλου ή στο χώρο\nπου αυτός χρησιμοποιεί για την εργασία του ή σε χώρο\nπερικλεισμένο που αυτός κατέχει τιμωρείται με φυλάκιση έως δύο έτη ή χρηματική ποινή.\n2. Οι πιο πάνω πράξεις ή πράξεις βίας εναντίον προσώπων ή πραγμάτων, καθώς και πράξεις φθοράς ξένης\nιδιοκτησίας, που γίνονται με σκοπό να παρεμποδίσουν\nτην έκδοση και την ελεύθερη κυκλοφορία εφημερίδων ή\nπεριοδικών, καθώς και την ελεύθερη κυκλοφορία βιβλίων, τιμωρούνται με φυλάκιση έως τρία έτη ή χρηματική\nποινή.\n3. Για την ποινική δίωξη της πράξης της παραγράφου 1\nαπαιτείται έγκληση."
    },
    {
      "provision_ref": "Art. 335",
      "section": "335",
      "title": "Άρθρο 335 - (Καταργείται)",
      "content": "(Καταργείται)\nΔΕΚΑΤΟ ΕΝΑΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΤΗΣ ΓΕΝΕΤΗΣΙΑΣ ΕΛΕΥΘΕΡΙΑΣ\nΚΑΙ ΕΓΚΛΗΜΑΤΑ ΟΙΚΟΝΟΜΙΚΗΣ\nΕΚΜΕΤΑΛΛΕΥΣΗΣ ΤΗΣ ΓΕΝΕΤΗΣΙΑΣ ΖΩΗΣ"
    },
    {
      "provision_ref": "Art. 336",
      "section": "336",
      "title": "Άρθρο 336 - Βιασμός",
      "content": "Βιασμός\n1. Όποιος με σωματική βία ή με απειλή σοβαρού και\nάμεσου κινδύνου ζωής ή σωματικής ακεραιότητας εξαναγκάζει άλλον σε επιχείρηση ή ανοχή γενετήσιας πράξης τιμωρείται με κάθειρξη.\n2. Γενετήσια πράξη είναι η συνουσία και οι ίσης βαρύτητας με αυτήν πράξεις.\n3. Αν η γενετήσια πράξη έγινε από δύο ή περισσότερους δράστες που ενεργούσαν από κοινού, επιβάλλεται\nκάθειρξη τουλάχιστον δέκα ετών.\n4. Αν κάποια από τις πράξεις των προηγουμένων παραγράφων είχε ως συνέπεια τον θάνατο του παθόντος,\nεπιβάλλεται κάθειρξη ισόβια ή πρόσκαιρη τουλάχιστον\nδέκα ετών.\n5. Όποιος, εκτός από την περίπτωση της παραγράφου 1,\nεπιχειρεί γενετήσια πράξη χωρίς τη συναίνεση του παθόντος, τιμωρείται με κάθειρξη έως δέκα έτη."
    },
    {
      "provision_ref": "Art. 337",
      "section": "337",
      "title": "Άρθρο 337 - Προσβολή της γενετήσιας αξιοπρέπειας",
      "content": "Προσβολή της γενετήσιας αξιοπρέπειας\n1. Όποιος με χειρονομίες γενετήσιου χαρακτήρα, με\nπροτάσεις που αφορούν γενετήσιες πράξεις, με γενε-\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nτήσιες πράξεις που τελούνται ενώπιον άλλου ή με επίδειξη των γεννητικών του οργάνων, προσβάλλει βάναυσα την τιμή άλλου, τιμωρείται με φυλάκιση έως ένα\nέτος ή χρηματική ποινή. Για την ποινική δίωξη απαιτείται\nέγκληση.\n2. Με φυλάκιση έως δύο έτη ή χρηματική ποινή τιμωρείται η πράξη της προηγουμένης παραγράφου, αν ο\nπαθών είναι νεότερος των δώδεκα ετών.\n3. Ενήλικος, ο οποίος μέσω διαδικτύου ή άλλων μέσων ή τεχνολογιών πληροφορικής αποκτά επαφή με\nπρόσωπο που δεν συμπλήρωσε τα δέκα πέντε έτη και\nμε χειρονομίες ή προτάσεις, προσβάλλει την τιμή του\nανηλίκου στο πεδίο της γενετήσιας ζωής του, τιμωρείται\nμε φυλάκιση τουλάχιστον δύο ετών. Αν επακολούθησε\nσυνάντηση ο ενήλικος τιμωρείται με φυλάκιση τουλάχιστον τριών ετών.\n4. Όποιος προβαίνει σε χειρονομίες γενετήσιου χαρακτήρα ή διατυπώνει προτάσεις για τέλεση γενετήσιων\nπράξεων σε πρόσωπο που εξαρτάται εργασιακά από\nαυτόν ή εκμεταλλευόμενος την ανάγκη ενός προσώπου\nνα εργαστεί, τιμωρείται με φυλάκιση έως τρία έτη ή χρηματική ποινή. Για την ποινική δίωξη απαιτείται έγκληση."
    },
    {
      "provision_ref": "Art. 338",
      "section": "338",
      "title": "Άρθρο 338 - Κατάχρηση ανικάνου προς αντίσταση",
      "content": "Κατάχρηση ανικάνου προς αντίσταση\nσε γενετήσια πράξη\n1. Όποιος με κατάχρηση της διανοητικής ή σωματικής\nαναπηρίας άλλου ή της από οποιαδήποτε αιτία ανικανότητάς του να αντισταθεί ενεργεί με αυτόν γενετήσια\nπράξη τιμωρείται με κάθειρξη έως δέκα έτη.\n2. Αν η πράξη της προηγούμενης παραγράφου έγινε\nαπό δύο ή περισσότερους που ενεργούσαν από κοινού,\nεπιβάλλεται κάθειρξη."
    },
    {
      "provision_ref": "Art. 339",
      "section": "339",
      "title": "Άρθρο 339 - Γενετήσιες πράξεις με ανηλίκους",
      "content": "Γενετήσιες πράξεις με ανηλίκους\nή ενώπιόν τους\n1. Όποιος ενεργεί γενετήσια πράξη με πρόσωπο νεότερο των δεκαπέντε ετών ή το παραπλανά με αποτέλεσμα\nνα ενεργήσει ή να υποστεί τέτοια πράξη τιμωρείται, αν\nδεν υπάρχει περίπτωση να τιμωρηθεί βαρύτερα με το\nάρθρο 351Α, ως εξής: α) αν ο παθών δεν συμπλήρωσε τα\nδώδεκα έτη, με κάθειρξη, β) αν ο παθών συμπλήρωσε τα\nδώδεκα αλλά όχι τα δεκατέσσερα έτη, με κάθειρξη έως\nδέκα έτη και γ) αν συμπλήρωσε τα δεκατέσσερα έτη, με\nφυλάκιση τουλάχιστον δύο ετών.\n2. Οι γενετήσιες πράξεις μεταξύ ανηλίκων κάτω των\nδεκαπέντε ετών δεν τιμωρούνται, εκτός αν η μεταξύ\nτους διαφορά ηλικίας είναι μεγαλύτερη των τριών ετών,\nοπότε μπορούν να επιβληθούν μόνο αναμορφωτικά ή\nθεραπευτικά μέτρα.\n3. Όποιος εξωθεί ή παρασύρει ανήλικο, που δεν συμπλήρωσε τα δεκαπέντε έτη, να παρίσταται σε γενετήσια πράξη μεταξύ άλλων, χωρίς να συμμετέχει σε αυτήν, τιμωρείται με φυλάκιση τουλάχιστον δύο ετών και\nχρηματική ποινή αν ο ανήλικος είναι μικρότερος των\nδεκατεσσάρων ετών και με φυλάκιση έως τρία έτη ή χρηματική ποινή αν έχει συμπληρώσει το δέκατο τέταρτο\nέτος της ηλικίας του.\n\nΆρθρα 340 - 341\n(Καταργούνται)"
    },
    {
      "provision_ref": "Art. 342",
      "section": "342",
      "title": "Άρθρο 342 - Κατάχρηση ανηλίκων",
      "content": "Κατάχρηση ανηλίκων\n1. Ο ενήλικος ο οποίος ενεργεί γενετήσιες πράξεις με\nανήλικο, τον οποίον του έχουν εμπιστευθεί για να τον\nεπιβλέπει ή να τον φυλάσσει, έστω και προσωρινά, τιμωρείται ως εξής:\nα) αν ο παθών δεν συμπλήρωσε τα δώδεκα έτη, με\nκάθειρξη τουλάχιστον δέκα ετών,\nβ) αν ο παθών συμπλήρωσε τα δώδεκα αλλά όχι τα\nδεκατέσσερα έτη, με κάθειρξη,\nγ) αν ο παθών συμπλήρωσε τα δεκατέσσερα έτη, με\nκάθειρξη ως δέκα έτη.\n2. Ο ενήλικος ο οποίος απευθύνει χειρονομίες, προτάσεις ή εξιστορεί ή απεικονίζει ή παρουσιάζει πράξεις\nγενετήσιου χαρακτήρα σε ανήλικο, τον οποίον του έχουν\nεμπιστευθεί για να τον επιβλέπει ή να τον φυλάσσει, έστω\nκαι προσωρινά, τιμωρείται με φυλάκιση τουλάχιστον έξι\nμηνών."
    },
    {
      "provision_ref": "Art. 343",
      "section": "343",
      "title": "Άρθρο 343 - Κατάχρηση σε γενετήσια πράξη",
      "content": "Κατάχρηση σε γενετήσια πράξη\nΜε φυλάκιση τουλάχιστον δύο ετών και χρηματική\nποινή τιμωρούνται: α) όποιος υποχρεώνει άλλον σε\nεπιχείρηση ή ανοχή γενετήσιας πράξης, με κατάχρηση\nσχέσης εργασιακής εξάρτησης οποιασδήποτε φύσης, β)\nόποιος υποχρεώνει άλλον σε επιχείρηση ή ανοχή γενετήσιας πράξης, εκμεταλλευόμενος την άμεση ανάγκη του\nνα εργασθεί, γ) οι διορισμένοι ή οπωσδήποτε εργαζόμενοι σε φυλακές ή άλλα κρατητήρια, σε αστυνομικές υπηρεσίες, σε σχολές, παιδαγωγικά ιδρύματα, νοσοκομεία,\nκλινικές ή κάθε είδους θεραπευτικά καταστήματα ή σε\nάλλα ιδρύματα προορισμένα να περιθάλπουν πρόσωπα\nπου έχουν ανάγκη από βοήθεια αν, με κατάχρηση της\nθέσης τους, υποχρεώσουν σε γενετήσια πράξη πρόσωπο\nπου έχει εισαχθεί σε αυτά τα ιδρύματα."
    },
    {
      "provision_ref": "Art. 344",
      "section": "344",
      "title": "Άρθρο 344 - Έγκληση",
      "content": "Έγκληση\nΣτις περιπτώσεις του άρθρου 343 στοιχεία α΄ και β΄\nγια την ποινική δίωξη απαιτείται έγκληση του παθόντος.\nΣτις περιπτώσεις των άρθρων 336 και 343 στοιχείο γ΄ η\nποινική δίωξη ασκείται αυτεπαγγέλτως, αλλά αν ο παθών\nδηλώσει ότι δεν επιθυμεί την ποινική δίωξη, ο εισαγγελέας μπορεί να απόσχει οριστικά από την ποινική δίωξη\nή, αν αυτή έχει ασκηθεί, να εισαγάγει την υπόθεση στο\nαρμόδιο δικαστικό συμβούλιο, το οποίο μπορεί να παύσει οριστικά την ποινική δίωξη."
    },
    {
      "provision_ref": "Art. 345",
      "section": "345",
      "title": "Άρθρο 345 - Γενετήσια πράξη μεταξύ συγγενών",
      "content": "Γενετήσια πράξη μεταξύ συγγενών\n1. Η γενετήσια πράξη μεταξύ συγγενών εξ αίματος ή\nαπό υιοθεσία, ανιούσας και κατιούσας γραμμής και μεταξύ αμφιθαλών ή ετεροθαλών αδελφών τιμωρείται: α)\nως προς τους ανιόντες με φυλάκιση τουλάχιστον τριών\nετών, β) ως προς τους κατιόντες με φυλάκιση έως δύο έτη\nή χρηματική ποινή και γ) μεταξύ αδελφών με φυλάκιση\nέως δύο έτη ή χρηματική ποινή.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n2. Συγγενείς κατιούσας γραμμής ή αδελφοί μπορούν\nνα απαλλαγούν από κάθε ποινή, αν κατά τον χρόνο της\nπράξης δεν είχαν συμπληρώσει το δέκατο όγδοο έτος.\nΆρθρα 346 - 347\n(Καταργούνται)"
    },
    {
      "provision_ref": "Art. 348",
      "section": "348",
      "title": "Άρθρο 348 - Διευκόλυνση προσβολών της ανηλικότητας",
      "content": "Διευκόλυνση προσβολών της ανηλικότητας\n1. Όποιος κατ’ επάγγελμα ή από κερδοσκοπία επιχειρεί να διευκολύνει, έστω και συγκαλυμμένα, με τη δημοσίευση αγγελίας ή εικόνας ή αριθμού τηλεφωνικής\nσύνδεσης ή με τη μετάδοση ηλεκτρονικών μηνυμάτων\nή με οποιονδήποτε άλλο τρόπο τη γενετήσια πράξη με\nανήλικο τιμωρείται με φυλάκιση τουλάχιστον τριών ετών\nκαι χρηματική ποινή.\n2. Όποιος οργανώνει, χρηματοδοτεί, κατευθύνει, εποπτεύει, διαφημίζει ή μεσολαβεί με οποιονδήποτε τρόπο\nή μέσο σε διενέργεια ταξιδιών με σκοπό από τους μετέχοντες σε αυτά την τέλεση γενετήσιων πράξεων σε\nβάρος ανηλίκου, τιμωρείται με κάθειρξη έως δέκα έτη.\nΌποιος με τον παραπάνω σκοπό μετέχει σε ταξίδια του\nπροηγούμενου εδαφίου τιμωρείται με φυλάκιση τουλάχιστον ενός έτους, ανεξάρτητα από την ευθύνη του για\nτην τέλεση άλλων αξιόποινων πράξεων."
    },
    {
      "provision_ref": "Art. 348Α",
      "section": "348Α",
      "title": "Άρθρο 348Α - Πορνογραφία ανηλίκων",
      "content": "Πορνογραφία ανηλίκων\n1. Όποιος με πρόθεση παράγει, διανέμει, δημοσιεύει,\nεπιδεικνύει, εισάγει στην Επικράτεια ή εξάγει από αυτήν,\nμεταφέρει, προσφέρει, πωλεί ή με άλλον τρόπο διαθέτει,\nαγοράζει, προμηθεύεται, αποκτά ή κατέχει υλικό παιδικής πορνογραφίας ή διαδίδει ή μεταδίδει πληροφορίες\nσχετικά με την τέλεση των παραπάνω πράξεων, τιμωρείται με φυλάκιση τουλάχιστον ενός έτους και χρηματική\nποινή.\n2. Όποιος με πρόθεση παράγει, προσφέρει, πωλεί ή\nμε οποιονδήποτε τρόπο διαθέτει, διανέμει, διαβιβάζει,\nαγοράζει, προμηθεύεται ή κατέχει υλικό παιδικής πορνογραφίας ή διαδίδει πληροφορίες σχετικά με την τέλεση των παραπάνω πράξεων, μέσω πληροφοριακών\nσυστημάτων, τιμωρείται με φυλάκιση τουλάχιστον δύο\nετών και χρηματική ποινή.\n3. Υλικό παιδικής πορνογραφίας, κατά την έννοια των\nπροηγούμενων παραγράφων συνιστά η αναπαράσταση\nή η πραγματική ή η εικονική αποτύπωση σε ηλεκτρονικό\nή άλλο υλικό φορέα των γεννητικών οργάνων ή του σώματος εν γένει του ανηλίκου, κατά τρόπο που προδήλως\nπροκαλεί γενετήσια διέγερση, καθώς και της πραγματικής ή εικονικής γενετήσιας πράξης που διενεργείται\nαπό ή με ανήλικο.\n4. Οι πράξεις των παραγράφων 1 και 2 τιμωρούνται με\nκάθειρξη έως δέκα έτη και χρηματική ποινή:\nα. αν τελέσθηκαν κατ’ επάγγελμα,\nβ. αν η παραγωγή του υλικού της παιδικής πορνογραφίας συνδέεται με την εκμετάλλευση της ανάγκης, της\nψυχικής ή της διανοητικής ασθένειας ή της σωματικής\nδυσλειτουργίας, λόγω οργανικής νόσου ανηλίκου ή με\nτην άσκηση ή απειλή χρήσης βίας ανηλίκου ή με τη\n\nχρησιμοποίηση ανηλίκου που δεν έχει συμπληρώσει το\nδέκατο πέμπτο έτος ή αν η παραγωγή του υλικού της\nπαιδικής πορνογραφίας εξέθεσε τη ζωή του ανηλίκου\nσε σοβαρό κίνδυνο και\nγ. αν δράστης της παραγωγής του υλικού παιδικής\nπορνογραφίας είναι πρόσωπο στο οποίο έχουν εμπιστευθεί ανήλικο για να τον επιβλέπει ή να τον φυλάσσει,\nέστω και προσωρινά.\n5. Αν η παραγωγή του υλικού της παιδικής πορνογραφίας συνδέεται με τη χρησιμοποίηση ανηλίκου που δεν\nέχει συμπληρώσει το δωδέκατο έτος της ηλικίας του, επιβάλλεται κάθειρξη τουλάχιστον δέκα ετών και χρηματική\nποινή. Η ίδια ποινή επιβάλλεται αν η πράξη των περιπτώσεων β΄ και γ΄ της προηγούμενης παραγράφου είχε ως\nαποτέλεσμα τη βαριά σωματική βλάβη του παθόντος,\nαν δε αυτή είχε ως αποτέλεσμα το θάνατο, επιβάλλεται\nκάθειρξη ισόβια ή πρόσκαιρη τουλάχιστον δέκα ετών\nκαι χρηματική ποινή.\n6. Όποιος εν γνώσει αποκτά πρόσβαση σε υλικό παιδικής πορνογραφίας μέσω πληροφοριακών συστημάτων,\nτιμωρείται με φυλάκιση έως τρία έτη ή χρηματική ποινή."
    },
    {
      "provision_ref": "Art. 348Β",
      "section": "348Β",
      "title": "Άρθρο 348Β - Προσέλκυση παιδιών για γενετήσιους λόγους",
      "content": "Προσέλκυση παιδιών για γενετήσιους λόγους\nΌποιος με πρόθεση, μέσω πληροφοριακών συστημάτων, προτείνει σε ανήλικο που δεν συμπλήρωσε τα\nδεκαπέντε έτη, να συναντήσει τον ίδιο ή τρίτο, με σκοπό\nτη διάπραξη σε βάρος του ανηλίκου των αδικημάτων\nτων άρθρων 339 παρ. 1 και 2 ή 348Α, όταν η πρόταση\nαυτή ακολουθείται από περαιτέρω πράξεις που οδηγούν\nσε μία τέτοια συνάντηση, τιμωρείται με φυλάκιση τουλάχιστον δύο ετών και χρηματική ποινή."
    },
    {
      "provision_ref": "Art. 348Γ",
      "section": "348Γ",
      "title": "Άρθρο 348Γ - Πορνογραφικές παραστάσεις ανηλίκων",
      "content": "Πορνογραφικές παραστάσεις ανηλίκων\n1. Όποιος εξωθεί ή παρασύρει ανήλικο προκειμένου\nνα συμμετάσχει σε πορνογραφικές παραστάσεις ή διοργανώνει αυτές, τιμωρείται ως εξής:\nα) αν ο παθών δεν συμπλήρωσε τα δώδεκα έτη, με\nκάθειρξη, β) αν ο παθών συμπλήρωσε τα δώδεκα αλλά\nόχι τα δεκατέσσερα έτη, με κάθειρξη έως δέκα έτη, γ) αν\nο παθών συμπλήρωσε τα δεκατέσσερα έτη, με φυλάκιση τουλάχιστον δύο ετών. Όποιος εν γνώσει, έχοντας\nκαταβάλει σχετικό αντίτιμο, παρακολουθεί πορνογραφική παράσταση στην οποία συμμετέχουν ανήλικοι τιμωρείται στις περιπτώσεις α΄ και β΄ του προηγούμενου\nεδαφίου με φυλάκιση τουλάχιστον δύο ετών και στην\nπερίπτωση γ΄ με φυλάκιση τουλάχιστον ενός έτους.\n2. Εφόσον οι πράξεις της προηγούμενης παραγράφου\nτελέστηκαν με τη χρήση βίας ή απειλής, προκειμένου να\nσυμμετάσχει ανήλικος σε πορνογραφικές παραστάσεις ή\nμε σκοπό την επιδίωξη οικονομικού οφέλους από αυτές,\nεπιβάλλεται: α) στην περίπτωση α΄ της προηγούμενης\nπαραγράφου κάθειρξη τουλάχιστον δέκα ετών, β) στην\nπερίπτωση β΄ κάθειρξη, γ) στην περίπτωση γ΄ κάθειρξη\nέως δέκα έτη.\n3. Πορνογραφική παράσταση, κατά την έννοια των\nπροηγουμένων παραγράφων, συνιστά η οργανωμένη\nαπευθείας έκθεση, που προορίζεται για θέαση ή ακρό-\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nαση, μεταξύ άλλων και με χρήση της τεχνολογίας των\nπληροφοριών και επικοινωνιών:\nα) ανηλίκου που επιδίδεται σε πραγματική ή εικονική\nπράξη γενετήσιου χαρακτήρα ή\nβ) των γεννητικών οργάνων ή του σώματος εν γένει\nτου ανηλίκου κατά τρόπο που προδήλως προκαλεί γενετήσια διέγερση."
    },
    {
      "provision_ref": "Art. 348Δ",
      "section": "348Δ",
      "title": "Άρθρο 348Δ - Γενική διάταξη",
      "content": "Γενική διάταξη\nΟι διατάξεις των άρθρων 339, 342, 348, 348Α, 348Β,\n348Γ, 349 και 351Α εφαρμόζονται και για πράξεις που\nτέλεσε ημεδαπός στην αλλοδαπή, ανεξάρτητα αν ήταν\nαξιόποινες και κατά τους νόμους της χώρας που τελέστηκαν."
    },
    {
      "provision_ref": "Art. 349",
      "section": "349",
      "title": "Άρθρο 349 - Μαστροπεία",
      "content": "Μαστροπεία\n1. Όποιος, για να εξυπηρετήσει την ακολασία άλλων,\nπροάγει ή εξωθεί στην πορνεία ανήλικο ή υποθάλπει ή\nεξαναγκάζει ή διευκολύνει ή συμμετέχει στην πορνεία\nανηλίκων, τιμωρείται με κάθειρξη έως δέκα έτη και χρηματική ποινή.\n2. Με κάθειρξη και χρηματική ποινή τιμωρείται ο υπαίτιος αν το έγκλημα τελέστηκε: α) εναντίον προσώπου\nνεότερου των δεκαπέντε ετών, β) με απατηλά μέσα,\nγ) από τον ανιόντα συγγενή εξ αίματος ή εξ αγχιστείας\nή από θετό γονέα, σύζυγο, επίτροπο ή από άλλον στον\nοποίο έχουν εμπιστευθεί τον ανήλικο για ανατροφή,\nδιδασκαλία επίβλεψη ή φύλαξη, έστω και προσωρινή,\nδ) από υπάλληλο ο οποίος κατά την άσκηση της υπηρεσίας του ή επωφελούμενος από την ιδιότητά του αυτή\nδιαπράττει ή συμμετέχει με οποιονδήποτε τρόπο στην\nπράξη, ε) με τη χρήση ηλεκτρονικών μέσων επικοινωνίας, στ) με προσφορά ή υπόσχεση πληρωμής χρημάτων\nή οποιουδήποτε άλλου ανταλλάγματος."
    },
    {
      "provision_ref": "Art. 350Α",
      "section": "350Α",
      "title": "Άρθρο 350Α - Ειδικά ευνοϊκά μέτρα",
      "content": "Ειδικά ευνοϊκά μέτρα\nΣτις περιπτώσεις των άρθρων 348Α, 348Β, 348Γ, 349\nεφαρμόζεται αναλογικά η πρόβλεψη της παραγράφου 8\nτου άρθρου 323Α."
    },
    {
      "provision_ref": "Art. 351Α",
      "section": "351Α",
      "title": "Άρθρο 351Α - Γενετήσια πράξη με ανήλικο έναντι αμοιβής",
      "content": "Γενετήσια πράξη με ανήλικο έναντι αμοιβής\n1. Η γενετήσια πράξη με ανήλικο που τελείται από\nενήλικο με αμοιβή ή με άλλα υλικά ανταλλάγματα ή η\nγενετήσια πράξη μεταξύ ανηλίκων που προκαλείται από\nενήλικο με τον ίδιο τρόπο και τελείται ενώπιον αυτού ή\nάλλου ενηλίκου τιμωρείται:\nα) αν ο παθών δεν συμπλήρωσε τα δώδεκα έτη, με\nκάθειρξη τουλάχιστον δέκα ετών και χρηματική ποινή,\nβ) αν ο παθών συμπλήρωσε τα δώδεκα, όχι όμως και τα\nδεκατέσσερα έτη, με κάθειρξη και χρηματική ποινή και\n\nγ) αν συμπλήρωσε τα δεκατέσσερα έτη, με φυλάκιση\nτουλάχιστον τριών ετών και χρηματική ποινή.\n2. Αν η πράξη της πρώτης παραγράφου είχε ως αποτέλεσμα τον θάνατο του παθόντος επιβάλλεται κάθειρξη\nισόβια ή πρόσκαιρη τουλάχιστον δέκα ετών και χρηματική ποινή."
    },
    {
      "provision_ref": "Art. 352Α",
      "section": "352Α",
      "title": "Άρθρο 352Α - Ψυχοδιαγνωστική εξέταση και θεραπεία του",
      "content": "Ψυχοδιαγνωστική εξέταση και θεραπεία του\nδράστη και του θύματος εγκλημάτων κατά της\nγενετήσιας ελευθερίας και της οικονομικής\nεκμετάλλευσης της γενετήσιας ζωής\n1. Όταν το θύμα είναι ανήλικο, ο ύποπτος ή κατηγορούμενος για εγκλήματα κατά της γενετήσιας ελευθερίας\nκαι εγκλήματα οικονομικής εκμετάλλευσης της γενετήσιας ζωής, υποβάλλεται σε διαγνωστική εξέταση της ψυχογενετήσιας κατάστασής του. Η εξέταση αυτή διατάσσεται\nμόνο εφόσον συναινεί ο καθ’ ου αφορά αυτή κατά την\nπροδικασία από τον αρμόδιο εισαγγελέα ή, αν διενεργείται τακτική ανάκριση, από τον αρμόδιο ανακριτή και\nκατά την κύρια διαδικασία από το δικαστήριο.\n2. Αν κάποιος καταδικασθεί για έγκλημα που αναφέρεται στην προηγούμενη παράγραφο, το δικαστήριο\nυπό την προϋπόθεση της παραγράφου 1 μπορεί να\nδιατάξει και την παρακολούθηση προγράμματος ψυχογενετήσιας θεραπείας του, η οποία εκτελείται κατά τον\nχρόνο έκτισης της ποινής ή ανεξάρτητα από αυτήν. Στα\nπρογράμματα αυτά συμμετέχουν και οι διωκόμενοι ή οι\nυπόδικοι, εφόσον συναινούν, χωρίς η συμμετοχή τους\nαυτή να επηρεάζει το δικαίωμα της υπεράσπισης και το\nτεκμήριο της αθωότητας.\n3. Σε ειδική εξέταση της ψυχικής και σωματικής κατάστασής του υποβάλλεται και το ανήλικο θύμα των πράξεων της παραγράφου 1, προκειμένου να κριθεί αν έχει\nανάγκη θεραπείας. Η θεραπεία του ανήλικου θύματος\nδιατάσσεται κατά την προδικασία από τον αρμόδιο εισαγγελέα ή, αν διενεργείται τακτική ανάκριση, από τον\nαρμόδιο ανακριτή και κατά την κύρια διαδικασία από\nτο δικαστήριο.\n4. Αν κριθεί αναγκαίο για την προστασία του ανήλικου\nθύματος, ο εισαγγελέας, ο ανακριτής ή το δικαστήριο\nδιατάσσει την απομάκρυνση του υπαιτίου από το περιβάλλον του θύματος ή την απομάκρυνση του θύματος\nκαι την προσωρινή διαμονή του σε προστατευμένο περιβάλλον, καθώς και την απαγόρευση της μεταξύ υπαιτίου\nκαι θύματος επικοινωνίας."
    },
    {
      "provision_ref": "Art. 352Β",
      "section": "352Β",
      "title": "Άρθρο 352Β - Προστασία της ιδιωτικής ζωής του ανήλικου",
      "content": "Προστασία της ιδιωτικής ζωής του ανήλικου\nθύματος\nΌποιος, από την καταγγελία πράξης που υπάγεται στα\nεγκλήματα κατά της γενετήσιας ελευθερίας και οικονομικής εκμετάλλευσης της γενετήσιας ζωής έως την έκδοση\nαμετάκλητης απόφασης, δημοσιοποιεί με οποιονδήποτε\nτρόπο περιστατικά που θα μπορούσαν να οδηγήσουν\nστην αποκάλυψη της ταυτότητας του ανήλικου θύματος,\nτιμωρείται με φυλάκιση έως δύο έτη.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 353",
      "section": "353",
      "title": "Άρθρο 353 - Προσβολή γενετήσιας ευπρέπειας",
      "content": "Προσβολή γενετήσιας ευπρέπειας\n1. Όποιος εν γνώσει προσβάλλει βάναυσα τη γενετήσια\nευπρέπεια άλλου με πράξη γενετήσιου χαρακτήρα που\nενεργείται ενώπιόν του τιμωρείται με χρηματική ποινή ή παροχή κοινωφελούς εργασίας. Αν η πράξη του\nπροηγούμενου εδαφίου ενεργείται ενώπιον προσώπου\nνεότερου των δεκαπέντε ετών τιμωρείται με φυλάκιση\nέως τρία έτη ή χρηματική ποινή.\n2. Για την ποινική δίωξη της πράξης της προηγούμενης\nπαραγράφου απαιτείται έγκληση.\nΕΙΚΟΣΤΟ ΚΕΦΑΛΑΙΟ\nΕΓΚΛΗΜΑΤΑ ΣΧΕΤΙΚΑ ΜΕ ΤΗΝ ΟΙΚΟΓΕΝΕΙΑ"
    },
    {
      "provision_ref": "Art. 354",
      "section": "354",
      "title": "Άρθρο 354 - Διατάραξη της οικογενειακής τάξης",
      "content": "Διατάραξη της οικογενειακής τάξης\nΌποιος νοθεύει ή συγκαλύπτει την οικογενειακή τάξη\nάλλου και ιδίως όποιος υποβάλλει τέκνο τιμωρείται με\nφυλάκιση έως δύο έτη ή χρηματική ποινή."
    },
    {
      "provision_ref": "Art. 356",
      "section": "356",
      "title": "Άρθρο 356 - Διγαμία",
      "content": "Διγαμία\nΟ σύζυγος ή αυτός που έχει συνάψει σύμφωνο συμβίωσης αν τελέσει νέο γάμο ή συνάψει νέο σύμφωνο\nσυμβίωσης πριν αμετακλήτως διαλυθεί ή ακυρωθεί\nο προηγούμενος γάμος ή το προηγούμενο σύμφωνο\nσυμβίωσης, καθώς επίσης και εκείνος που συνάπτει μαζί\nτου νέο γάμο ή νέο σύμφωνο συμβίωσης εν γνώσει ότι\nυπάρχει γάμος ή σύμφωνο συμβίωσης που δεν λύθηκε\nή δεν ακυρώθηκε, τιμωρείται με φυλάκιση έως δύο έτη\nή χρηματική ποινή."
    },
    {
      "provision_ref": "Art. 358",
      "section": "358",
      "title": "Άρθρο 358 - Παραβίαση της υποχρέωσης διατροφής",
      "content": "Παραβίαση της υποχρέωσης διατροφής\nΌποιος κακόβουλα παραβιάζει την υποχρέωση\nδιατροφής που την επιβάλει σε αυτόν ο νόμος και έχει\nαναγνωριστεί, έστω προσωρινά, με εκτελεστό τίτλο, με\nτρόπο τέτοιο ώστε ο δικαιούχος να υποστεί στερήσεις ή\nνα αναγκαστεί να δεχτεί την βοήθεια άλλων, τιμωρείται\nμε φυλάκιση έως ένα έτος ή χρηματική ποινή. Για την\nποινική δίωξη απαιτείται έγκληση."
    },
    {
      "provision_ref": "Art. 359",
      "section": "359",
      "title": "Άρθρο 359 - Εγκατάλειψη εγκύου",
      "content": "Εγκατάλειψη εγκύου\nΌποιος εγκαταλείπει σε απορία γυναίκα που έμεινε\nαπ’ αυτόν έγκυος και που λόγω της εγκυμοσύνης ή του\nτοκετού της δεν μπορεί να φροντίσει τον εαυτό της τιμωρείται με φυλάκιση έως δύο έτη ή χρηματική ποινή.\nΓια την ποινική δίωξη απαιτείται έγκληση."
    },
    {
      "provision_ref": "Art. 360",
      "section": "360",
      "title": "Άρθρο 360 - Παραμέληση της εποπτείας ανηλίκου",
      "content": "Παραμέληση της εποπτείας ανηλίκου\n1. Όποιος, ενώ έχει υποχρέωση εποπτείας ανηλίκου\nνεότερου από δεκαπέντε έτη παραλείπει να το παρεμπο-\n\nδίσει από την τέλεση αξιόποινης πράξης, τιμωρείται με\nφυλάκιση έως ένα έτος, αν δε συντρέχει περίπτωση να\nτιμωρηθεί αυστηρότερα με άλλη διάταξη.\n2. Αν ο υπαίτιος της παράλειψης είναι πρόσωπο που\nέχει την επιμέλεια του ανηλίκου και ιδίως γονέας ή επίτροπος υπό την υπεύθυνη επιμέλεια του οποίου έχει\nτεθεί ο ανήλικος σύμφωνα με τα άρθρα 122 και 123,\nεπιβάλλεται φυλάκιση έως δύο έτη ή χρηματική ποινή."
    },
    {
      "provision_ref": "Art. 360Α",
      "section": "360Α",
      "title": "Άρθρο 360Α - Παραβάσεις σχετικά με την υιοθεσία ανηλίκου",
      "content": "Παραβάσεις σχετικά με την υιοθεσία ανηλίκου\n1. Όποιος υιοθετεί ανήλικο με σκοπό να τον απασχολήσει σε δραστηριότητες επικίνδυνες για την υγεία του και\nτον απασχολεί σε αυτές, τιμωρείται, εφόσον δεν συντρέχει άλλη αξιόποινη πράξη που τιμωρείται βαρύτερα, με\nφυλάκιση τουλάχιστον ενός έτους και χρηματική ποινή.\n2. Με φυλάκιση και χρηματική ποινή τιμωρείται εκείνος που δίνει σε υιοθεσία το παιδί του καθώς και εκείνος\nπου μεσολαβεί στην υιοθεσία αποκομίζοντας ο ίδιος ή\nπροσπορίζοντας σε άλλον αθέμιτο όφελος.\n3. Εκείνος που τελεί κατ’ επάγγελμα τις αξιόποινες\nπράξεις των προηγούμενων παραγράφων τιμωρείται\nμε κάθειρξη έως δέκα έτη και χρηματική ποινή.\nΕΙΚΟΣΤΟ ΠΡΩΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΤΗΣ ΤΙΜΗΣ"
    },
    {
      "provision_ref": "Art. 361",
      "section": "361",
      "title": "Άρθρο 361 - Εξύβριση",
      "content": "Εξύβριση\n1. Όποιος, εκτός από τις περιπτώσεις της δυσφήμησης\n(άρθρα 362 και 363), προσβάλλει την τιμή άλλου με λόγο\nή με έργο ή με οποιονδήποτε άλλο τρόπο τιμωρείται με\nφυλάκιση έως έξι μήνες ή χρηματική ποινή. Αν τελεί την\nπράξη δημόσια με οποιονδήποτε τρόπο ή μέσω διαδικτύου, επιβάλλεται φυλάκιση έως ένα έτος ή χρηματική\nποινή.\n2. Η διάταξη της παραγράφου 4 του άρθρου 308 έχει\nκαι σε αυτή την περίπτωση εφαρμογή.\nΆρθρα 361Α – 361Β\n(Καταργούνται)"
    },
    {
      "provision_ref": "Art. 362",
      "section": "362",
      "title": "Άρθρο 362 - Δυσφήμηση",
      "content": "Δυσφήμηση\nΌποιος με οποιονδήποτε τρόπο ενώπιον τρίτου ισχυρίζεται ή διαδίδει για κάποιον άλλον γεγονός που μπορεί\nνα βλάψει την τιμή ή την υπόληψή του τιμωρείται με\nφυλάκιση έως ένα έτος ή χρηματική ποινή. Αν η πράξη\nτελέστηκε δημόσια με οποιονδήποτε τρόπο ή μέσω διαδικτύου, επιβάλλεται φυλάκιση έως τρία έτη ή χρηματική\nποινή."
    },
    {
      "provision_ref": "Art. 363",
      "section": "363",
      "title": "Άρθρο 363 - Συκοφαντική Δυσφήμηση",
      "content": "Συκοφαντική Δυσφήμηση\nΑν στην περίπτωση του προηγούμενου άρθρου, το\nγεγονός είναι ψευδές και ο υπαίτιος γνώριζε ότι αυτό\nείναι ψευδές τιμωρείται με φυλάκιση τουλάχιστον τριών\nμηνών και χρηματική ποινή και αν τελεί την πράξη δημόσια με οποιονδήποτε τρόπο ή μέσω του διαδικτύου, με\nφυλάκιση τουλάχιστον έξι μηνών και χρηματική ποινή.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ"
    },
    {
      "provision_ref": "Art. 365",
      "section": "365",
      "title": "Άρθρο 365 - Προσβολή μνήμης νεκρού",
      "content": "Προσβολή μνήμης νεκρού\nΌποιος με τις πράξεις των άρθρων 361, 362 και 363\nπροσβάλλει τη μνήμη νεκρού ή την τιμή προσώπου που\nέχει κηρυχθεί άφαντο, τιμωρείται, με χρηματική ποινή ή\nπαροχή κοινωφελούς εργασίας."
    },
    {
      "provision_ref": "Art. 366",
      "section": "366",
      "title": "Άρθρο 366 - Γενικές διατάξεις",
      "content": "Γενικές διατάξεις\n1. Αν το γεγονός του άρθρου 362 είναι αληθινό, η πράξη μένει ατιμώρητη, εκτός εάν αυτό αφορά αποκλειστικά\nσχέσεις του οικογενειακού ή του ιδιωτικού βίου που δεν\nθίγουν το δημόσιο συμφέρον.\n2. Αν στις περιπτώσεις των άρθρων 362, 363 και 365\nτο γεγονός που ισχυρίστηκε ή διέδωσε ο υπαίτιος είναι\nπράξη αξιόποινη για την οποία ασκήθηκε ποινική δίωξη,\nαναστέλλεται η δίκη για τη δυσφήμηση έως το τέλος της\nποινικής δίωξης. Θεωρείται αποδεδειγμένο ότι το γεγονός είναι αληθινό αν η απόφαση είναι καταδικαστική.\n3. Η απόδειξη της αλήθειας του γεγονότος δεν αποκλείει την τιμωρία για εξύβριση, αν από τον τρόπο που\nπραγματοποιήθηκε η δυσφήμηση ή από τις περιστάσεις\nυπό τις οποίες τελέστηκε, προκύπτει σκοπός εξύβρισης."
    },
    {
      "provision_ref": "Art. 367",
      "section": "367",
      "title": "Άρθρο 367",
      "content": "1. Δεν αποτελούν άδικη πράξη: α) οι δυσμενείς κρίσεις για επιστημονικές, καλλιτεχνικές ή επαγγελματικές\nεργασίες, β) οι δυσμενείς εκφράσεις που περιέχονται σε\nέγγραφο δημόσιας αρχής για αντικείμενα που ανάγονται\nστον κύκλο της υπηρεσίας της, γ) οι εκδηλώσεις που γίνονται για την εκτέλεση νόμιμων καθηκόντων, την άσκηση νόμιμης εξουσίας ή για τη διαφύλαξη (προστασία)\nδικαιώματος ή από άλλο δικαιολογημένο ενδιαφέρον\nκαι δ) σε ανάλογες περιπτώσεις.\n2. Η προηγούμενη διάταξη δεν εφαρμόζεται: α) όταν οι\nπαραπάνω κρίσεις και εκδηλώσεις περιέχουν τα συστατικά στοιχεία της πράξης του άρθρου 363 και β) αν από\nτον τρόπο που πραγματοποιήθηκε ή από τις περιστάσεις υπό τις οποίες τελέστηκε ή δυσφήμηση προκύπτει\nσκοπός εξύβρισης."
    },
    {
      "provision_ref": "Art. 368",
      "section": "368",
      "title": "Άρθρο 368 - Έγκληση",
      "content": "Έγκληση\n1. Για την ποινική δίωξη των πράξεων των άρθρων 361,\n362, 363 και 365 απαιτείται έγκληση.\n2. Στην περίπτωση του άρθρου 365 δικαίωμα να υποβάλλουν έγκληση έχουν ο σύζυγος που επέζησε και τα\nπαιδιά του νεκρού ή του άφαντου, και αν αυτοί δεν υπάρχουν, οι γονείς και οι αδελφοί του."
    },
    {
      "provision_ref": "Art. 369",
      "section": "369",
      "title": "Άρθρο 369 - Δημοσίευση καταδικαστικής απόφασης",
      "content": "Δημοσίευση καταδικαστικής απόφασης\n1. Αν οι πράξεις των άρθρων 361, 362, 363 και 365\nτελέστηκαν δημόσια με οποιονδήποτε τρόπο ή μέσω\nτου διαδικτύου, το δικαστήριο μπορεί, με αίτηση εκείνου\n\nπου υπέβαλε την έγκληση, να διατάξει τη δημοσίευση\nτης καταδικαστικής απόφασης. Στην απόφαση ορίζεται\nο τρόπος δημοσίευσης και η προθεσμία εντός της οποίας\nπρέπει να πραγματοποιηθεί.\n2. Αν η πράξη τελέστηκε με δημοσίευμα στον τύπο ή\nμέσω του διαδικτύου, η δημοσίευση πρέπει να γίνει με\nτην καταχώρηση στα ίδια μέσα, στην ίδια θέση και με\nτα ίδια στοιχεία, όπως καταχωρίστηκε και το υβριστικό\nδημοσίευμα και πρέπει να περιλαμβάνει τουλάχιστον τα\nουσιώδη στοιχεία του σκεπτικού και το διατακτικού της\nαπόφασης. Αν ο υπόχρεος σε δημοσίευση δεν τηρήσει\nτην υποχρέωσή του τιμωρείται με φυλάκιση έως ένα έτος\nή με χρηματική ποινή.\nΕΙΚΟΣΤΟ ΔΕΥΤΕΡΟ ΚΕΦΑΛΑΙΟ\nΠΡΟΣΒΟΛΕΣ ΑΤΟΜΙΚΟΥ ΑΠΟΡΡΗΤΟΥ\nΚΑΙ ΕΠΙΚΟΙΝΩΝΙΑΣ"
    },
    {
      "provision_ref": "Art. 370",
      "section": "370",
      "title": "Άρθρο 370 - Παραβίαση απορρήτου εγγράφων",
      "content": "Παραβίαση απορρήτου εγγράφων\n1. Όποιος αθέμιτα και με σκοπό να λάβει γνώση του\nπεριεχομένου τους ανοίγει ξένη κλειστή επιστολή ή άλλο\nκλειστό έγγραφο ή παραβιάζει κλειστό χώρο, στον οποίο\nείναι αυτά φυλαγμένα, ή με οποιονδήποτε τρόπο εισχωρεί σε ξένα απόρρητα διαβάζοντας ή αντιγράφοντας ή\nαποτυπώνοντας με άλλο τρόπο επιστολή ή άλλο έγγραφο τιμωρείται με φυλάκιση έως δύο έτη ή χρηματική\nποινή.\n2. Με την ποινή της προηγούμενης παραγράφου τιμωρείται και όποιος αθέμιτα αποκτά πρόσβαση σε ηλεκτρονικό μήνυμα ή ηλεκτρονική αλληλογραφία άλλου.\n3. Αν ο δράστης των πράξεων των προηγούμενων παραγράφων είναι υπάλληλος οργανισμού ή επιχείρησης\nπαροχής ταχυδρομικών, τηλεγραφικών ή ηλεκτρονικών\nυπηρεσιών τιμωρείται με φυλάκιση τουλάχιστον ενός\nέτους έως τρία έτη ή χρηματική ποινή.\n4. Για την ποινική δίωξη των πράξεων των παραγράφων 1 και 2 απαιτείται έγκληση."
    },
    {
      "provision_ref": "Art. 370Α",
      "section": "370Α",
      "title": "Άρθρο 370Α - Παραβίαση του απορρήτου τηλεφωνικής",
      "content": "Παραβίαση του απορρήτου τηλεφωνικής\nεπικοινωνίας και προφορικής συνομιλίας\n1. Όποιος αθέμιτα παγιδεύει ή με οποιονδήποτε άλλο\nτρόπο παρεμβαίνει σε συσκευή, σύνδεση ή δίκτυο παροχής υπηρεσιών σταθερής ή κινητής τηλεφωνίας ή σε\nσύστημα υλικού ή λογισμικού, που χρησιμοποιείται για\nτην παροχή τέτοιων υπηρεσιών, με σκοπό ο ίδιος ή άλλος\nνα πληροφορηθεί ή να αποτυπώσει σε υλικό φορέα το\nπεριεχόμενο τηλεφωνικής συνδιάλεξης μεταξύ τρίτων ή\nστοιχεία της θέσης και κίνησης της εν λόγω επικοινωνίας,\nτιμωρείται με φυλάκιση. Με την ίδια ποινή τιμωρείται\nη πράξη του προηγούμενου εδαφίου και όταν ο δράστης αποτυπώσει σε υλικό φορέα το περιεχόμενο της\nτηλεφωνικής επικοινωνίας του με άλλον χωρίς τη ρητή\nσυναίνεση του τελευταίου.\n2. Όποιος αθέμιτα παρακολουθεί με ειδικά τεχνικά\nμέσα ή αποτυπώνει σε υλικό φορέα προφορική συνομιλία μεταξύ τρίτων που δεν διεξάγεται δημόσια ή\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nαποτυπώνει σε υλικό φορέα μη δημόσια πράξη άλλου,\nτιμωρείται με φυλάκιση τουλάχιστον ενός έτους. Με την\nίδια ποινή τιμωρείται η πράξη του προηγούμενου εδαφίου και όταν ο δράστης αποτυπώσει σε υλικό φορέα το\nπεριεχόμενο της συνομιλίας του με άλλον χωρίς τη ρητή\nσυναίνεση του τελευταίου.\n3. Όποιος αθέμιτα κάνει χρήση της πληροφορίας ή του\nυλικού φορέα επί του οποίου αυτή έχει αποτυπωθεί με\nτους τρόπους που προβλέπονται στις παραγράφους 1\nκαι 2 τιμωρείται με φυλάκιση έως τρία έτη ή χρηματική\nποινή.\n4. Αν ο δράστης των πράξεων των παραγράφων 1, 2\nκαι 3 είναι πάροχος υπηρεσιών τηλεφωνίας ή νόμιμος\nεκπρόσωπος αυτού ή μέλος της διοίκησης ή υπεύθυνος\nδιασφάλισης του απορρήτου ή εργαζόμενος ή συνεργάτης του παρόχου ή ενεργεί ιδιωτικές έρευνες ή τελεί τις\nπράξεις αυτές κατ’ επάγγελμα ή απέβλεπε στην είσπραξη\nαμοιβής, επιβάλλεται φυλάκιση τουλάχιστον τριών ετών\nκαι χρηματική ποινή."
    },
    {
      "provision_ref": "Art. 370Β",
      "section": "370Β",
      "title": "Άρθρο 370Β - Παράνομη πρόσβαση σε σύστημα πληροφοριών",
      "content": "Παράνομη πρόσβαση σε σύστημα πληροφοριών\nή σε δεδομένα\n1. Όποιος κατά παράβαση μέτρου προστασίας και χωρίς δικαίωμα αποκτά πρόσβαση σε μέρος ή στο σύνολο\nσυστήματος πληροφοριών ή σε ηλεκτρονικά δεδομένα\nτιμωρείται με φυλάκιση έως δύο έτη ή χρηματική ποινή.\nΣε ιδιαίτερα ελαφρές περιπτώσεις η πράξη μένει ατιμώρητη.\n2. Αν ο δράστης είναι στην υπηρεσία του νόμιμου κατόχου του συστήματος πληροφοριών ή των δεδομένων,\nη πράξη της προηγούμενης παραγράφου τιμωρείται\nμόνο αν απαγορεύεται ρητά από εσωτερικό κανονισμό\nή από έγγραφη απόφαση του κατόχου ή αρμόδιου υπαλλήλου του.\n3. Αν η πράξη της παραγράφου 1 αναφέρεται σε επιστημονικά ή επαγγελματικά απόρρητα επιχείρησης του\nδημόσιου ή ιδιωτικού τομέα τιμωρείται με φυλάκιση έως\nτρία έτη ή χρηματική ποινή.\n4. Αν ο δράστης είναι στην υπηρεσία του νόμιμου κατόχου των στοιχείων καθώς και αν το απόρρητο είναι\nιδιαίτερα μεγάλης οικονομικής αξίας, επιβάλλεται φυλάκιση και χρηματική ποινή.\n5. Για την ποινική δίωξη των πράξεων των παραγράφων 1 και 4 απαιτείται έγκληση."
    },
    {
      "provision_ref": "Art. 370Γ",
      "section": "370Γ",
      "title": "Άρθρο 370Γ",
      "content": "1. Όποιος αθέμιτα αντιγράφει, αποτυπώνει, χρησιμοποιεί, αποκαλύπτει σε τρίτον ή οπωσδήποτε παραβιάζει\nστοιχεία ή προγράμματα υπολογιστών, τα οποία συνιστούν κρατικά, επιστημονικά ή επαγγελματικά απόρρητα ή απόρρητα επιχείρησης του δημοσίου ή ιδιωτικού\nτομέα, τιμωρείται με φυλάκιση τουλάχιστον τριών μηνών. Ως απόρρητα θεωρούνται και εκείνα που ο νόμιμος κάτοχός τους, από δικαιολογημένο ενδιαφέρον τα\nμεταχειρίζεται ως απόρρητα, ιδίως όταν έχει λάβει μέτρα\nγια να παρεμποδίζονται τρίτοι να λάβουν γνώση τους.\n\n2. Αν ο δράστης είναι στην υπηρεσία του κατόχου των\nστοιχείων, καθώς και αν το απόρρητο είναι ιδιαίτερα\nμεγάλης οικονομικής σημασίας, επιβάλλεται φυλάκιση\nτουλάχιστον ενός έτους.\n3. Οι πράξεις που προβλέπονται στο άρθρο αυτό\nδιώκονται με έγκληση."
    },
    {
      "provision_ref": "Art. 370Δ",
      "section": "370Δ",
      "title": "Άρθρο 370Δ",
      "content": "1. Όποιος χωρίς δικαίωμα αντιγράφει ή χρησιμοποιεί\nπρογράμματα υπολογιστών, τιμωρείται με χρηματική\nποινή ή παροχή κοινωφελούς εργασίας.\n2. Όποιος χωρίς δικαίωμα αποκτά πρόσβαση στο σύνολο ή τμήμα πληροφοριακού συστήματος ή σε στοιχεία\nπου μεταδίδονται με συστήματα τηλεπικοινωνιών, παραβιάζοντας απαγορεύσεις ή μέτρα ασφαλείας που έχει\nλάβει ο νόμιμος κάτοχος του, τιμωρείται με φυλάκιση.\n3. Αν ο δράστης είναι στην υπηρεσία του νόμιμου κατόχου του πληροφοριακού συστήματος ή των στοιχείων, η\nπράξη της προηγούμενης παραγράφου τιμωρείται μόνο\nαν απαγορεύεται ρητά από εσωτερικό κανονισμό ή από\nέγγραφη απόφαση του κατόχου ή αρμόδιου υπαλλήλου."
    },
    {
      "provision_ref": "Art. 370Ε",
      "section": "370Ε",
      "title": "Άρθρο 370Ε",
      "content": "1. Όποιος, αθέμιτα, με τη χρήση τεχνικών μέσων, παρακολουθεί ή αποτυπώνει σε υλικό φορέα μη δημόσιες\nδιαβιβάσεις δεδομένων ή ηλεκτρομαγνητικές εκπομπές\nαπό, προς ή εντός πληροφοριακού συστήματος ή παρεμβαίνει σε αυτές με σκοπό ο ίδιος ή άλλος να πληροφορηθεί το περιεχόμενό τους, τιμωρείται με φυλάκιση\nτουλάχιστον τριών ετών και χρηματική ποινή.\n2. Με την ποινή της παραγράφου 1 τιμωρείται όποιος\nκάνει χρήση της πληροφορίας ή του υλικού φορέα επί\nτου οποίου αυτή έχει αποτυπωθεί με τους τρόπους που\nπροβλέπεται στην παράγραφο 1."
    },
    {
      "provision_ref": "Art. 371",
      "section": "371",
      "title": "Άρθρο 371 - Παραβίαση επαγγελματικής εχεμύθειας",
      "content": "Παραβίαση επαγγελματικής εχεμύθειας\n1. Κληρικοί, δικηγόροι και κάθε είδους νομικοί παραστάτες, συμβολαιογράφοι, γιατροί, μαίες, νοσοκόμοι,\nφαρμακοποιοί και άλλοι λειτουργοί ή επαγγελματίες,\nστους οποίους κάποιοι εμπιστεύονται συνήθως λόγω\nτου επαγγέλματός τους ή της ιδιότητάς τους ιδιωτικά\nαπόρρητα, καθώς και οι βοηθοί των προσώπων αυτών,\nοι οποίοι φανερώνουν ιδιωτικά απόρρητα, που τους τα\nεμπιστεύτηκαν ή που τα έμαθαν λόγω του επαγγέλματός\nτους ή της ιδιότητάς τους, τιμωρούνται με φυλάκιση έως\nένα έτος ή χρηματική ποινή.\n2. Με την ίδια ποινή τιμωρείται όποιος, λόγω του θανάτου κάποιου από τα πρόσωπα της πρώτης παραγράφου,\nγίνεται κάτοχος εγγράφων ή σημειώσεών του σχετικών\nμε την άσκηση του επαγγέλματος ή του λειτουργήματός\nτου και φανερώνει από αυτά ιδιωτικά απόρρητα.\n3. Για την ποινική δίωξη απαιτείται έγκληση.\n4. Η πράξη δεν είναι άδικη και μένει ατιμώρητη αν ο\nυπαίτιος απέβλεπε στην εκπλήρωση καθήκοντος ή στη\nδιαφύλαξη δικαιολογημένου ουσιώδους συμφέροντος,\nδημόσιου ή του ίδιου ή κάποιου άλλου, το οποίο δεν\nμπορούσε να διαφυλαχθεί διαφορετικά.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nΕΙΚΟΣΤΟ ΤΡΙΤΟ ΚΕΦΑΛΑΙΟ\nΕΓΚΛΗΜΑΤΑ ΚΑΤΑ ΠΕΡΙΟΥΣΙΑΚΩΝ ΑΓΑΘΩΝ\nΙ. ΕΓΚΛΗΜΑΤΑ ΚΑΤΑ ΤΗΣ ΙΔΙΟΚΤΗΣΙΑΣ"
    },
    {
      "provision_ref": "Art. 372",
      "section": "372",
      "title": "Άρθρο 372 - Κλοπή",
      "content": "Κλοπή\n1. Όποιος αφαιρεί ξένο (ολικά ή εν μέρει) κινητό πράγμα από την κατοχή άλλου με σκοπό να το ιδιοποιηθεί\nπαράνομα, τιμωρείται με φυλάκιση έως τρία έτη ή χρηματική ποινή και αν το αντικείμενο της κλοπής είναι ιδιαίτερα μεγάλης αξίας ή η πράξη τελέστηκε με διάρρηξη, με\nφυλάκιση τουλάχιστον ενός έτους και χρηματική ποινή.\n2. Κινητό πράγμα θεωρείται κατά τον Κώδικα και η\nηλεκτρική και κάθε άλλης μορφής ενέργεια."
    },
    {
      "provision_ref": "Art. 374",
      "section": "374",
      "title": "Άρθρο 374 - Διακεκριμένη κλοπή",
      "content": "Διακεκριμένη κλοπή\n1. Η κλοπή τιμωρείται με κάθειρξη έως δέκα έτη και\nχρηματική ποινή αν: α) ο υπαίτιος αφαιρεί από τόπο προορισμένο για θρησκευτική λατρεία, πράγμα αφιερωμένο σε αυτή καλλιτεχνικής ή αρχαιολογικής ή ιστορικής\nσημασίας, β) ο υπαίτιος αφαιρεί πράγμα επιστημονικής\nή καλλιτεχνικής ή αρχαιολογικής ή ιστορικής σημασίας\nπου βρίσκεται σε συλλογή εκτεθειμένη σε κοινή θέα ή\nσε δημόσιο οίκημα ή σε άλλο δημόσιο τόπο ή γ) η συνολική αξία των αφαιρεθέντων αντικειμένων υπερβαίνει\nτο ποσό των 120.000 ευρώ.\n2. Αν η κλοπή στρέφεται άμεσα κατά του νομικού\nπροσώπου του ελληνικού δημοσίου, των νομικών προσώπων δημοσίου δικαίου ή των οργανισμών τοπικής\nαυτοδιοίκησης και η αξία του αντικειμένου της υπερβαίνει συνολικά το ποσό των 120.000 ευρώ επιβάλλεται\nκάθειρξη τουλάχιστον δέκα ετών και χρηματική ποινή\nέως χίλιες ημερήσιες μονάδες. Η πράξη αυτή παραγράφεται μετά είκοσι έτη."
    },
    {
      "provision_ref": "Art. 374Α",
      "section": "374Α",
      "title": "Άρθρο 374Α - Αυθαίρετη χρήση μεταφορικού μέσου",
      "content": "Αυθαίρετη χρήση μεταφορικού μέσου\nΌποιος χρησιμοποιεί ξένο μηχανοκίνητο μεταφορικό\nμέσο χωρίς τη συγκατάθεση του ιδιοκτήτη ή κατόχου\nτου, τιμωρείται με φυλάκιση έως δύο έτη ή χρηματική\nποινή."
    },
    {
      "provision_ref": "Art. 375",
      "section": "375",
      "title": "Άρθρο 375 - Υπεξαίρεση",
      "content": "Υπεξαίρεση\n1. Όποιος ιδιοποιείται παράνομα ξένο (ολικά ή εν μέρει) κινητό πράγμα που περιήλθε στην κατοχή του με\nοποιονδήποτε τρόπο τιμωρείται με φυλάκιση έως δύο\nέτη ή χρηματική ποινή και αν το αντικείμενο είναι ιδιαίτερα μεγάλης αξίας, με φυλάκιση και χρηματική ποινή.\nΑν πρόκειται για αντικείμενο που το έχουν εμπιστευθεί\nστον υπαίτιο λόγω ανάγκης ή λόγω της ιδιότητάς του\nως εντολοδόχου, επιτρόπου ή κηδεμόνα του παθόντος\nή ως μεσεγγυούχου ή διαχειριστή ξένης περιουσίας, ο\nυπαίτιος τιμωρείται με φυλάκιση τουλάχιστον ενός έτους\nκαι χρηματική ποινή.\n\n2. Αν η αξία του αντικειμένου στην παράγραφο 1 υπερβαίνει συνολικά το ποσό των 120.000 ευρώ ο υπαίτιος τιμωρείται με κάθειρξη έως δέκα έτη και χρηματική ποινή.\n3. Αν η υπεξαίρεση στρέφεται άμεσα κατά του νομικού προσώπου του ελληνικού δημοσίου, των νομικών\nπροσώπων δημοσίου δικαίου ή των οργανισμών τοπικής\nαυτοδιοίκησης και η αξία του αντικειμένου της υπερβαίνει συνολικά το ποσό των 120.000 ευρώ, επιβάλλεται\nκάθειρξη τουλάχιστον δέκα ετών και χρηματική ποινή\nέως χίλιες ημερήσιες μονάδες. Η πράξη αυτή παραγράφεται μετά είκοσι έτη.\n4. Με το ξένο πράγμα εξομοιώνεται και: α) το τίμημα\nπου έλαβε ο υπαίτιος για κινητό πράγμα που του είχαν\nεμπιστευθεί για να το πουλήσει, καθώς και β) το κινητό\nπράγμα που απέκτησε ο υπαίτιος με χρήματα ή με άλλο\nπράγμα που του είχαν εμπιστευθεί για να αγοράσει ή να\nανταλλάξει αντίστοιχα το πράγμα που απέκτησε."
    },
    {
      "provision_ref": "Art. 377",
      "section": "377",
      "title": "Άρθρο 377 - Κλοπή και υπεξαίρεση μικρής αξίας",
      "content": "Κλοπή και υπεξαίρεση μικρής αξίας\nΑν τα εγκλήματα των άρθρων 372, 374 παρ. 1 περίπτωση α΄ και 375 παρ. 1 έχουν αντικείμενο πράγμα μικρής\nαξίας, επιβάλλεται χρηματική ποινή ή παροχή κοινωφελούς εργασίας. Αν όμως η πράξη τελέστηκε από ανάγκη\nγια άμεση χρήση ή ανάλωση του αντικειμένου της κλοπής ή υπεξαίρεσης, το δικαστήριο μπορεί να κρίνει την\nπράξη ατιμώρητη."
    },
    {
      "provision_ref": "Art. 378",
      "section": "378",
      "title": "Άρθρο 378 - Φθορά ξένης ιδιοκτησίας",
      "content": "Φθορά ξένης ιδιοκτησίας\n1. Όποιος καταστρέφει ή βλάπτει ξένο (ολικά ή εν\nμέρει) πράγμα ή με άλλον τρόπο καθιστά ανέφικτη τη\nχρήση του τιμωρείται με φυλάκιση έως δύο έτη ή χρηματική ποινή και αν το πράγμα είναι ιδιαίτερα μεγάλης\nαξίας ή τοποθετημένο σε δημόσιο χώρο με φυλάκιση\nτουλάχιστον ενός έτους. Αν το πράγμα είναι μικρής αξίας ή η ζημία που προκλήθηκε είναι ελαφρά, ο υπαίτιος\nτιμωρείται με χρηματική ποινή ή παροχή κοινωφελούς\nεργασίας.\n2. Με φυλάκιση τουλάχιστον δύο ετών και χρηματική\nποινή τιμωρείται ο υπαίτιος αν το αντικείμενο της πράξης που προβλέπεται στο εδάφιο α΄ της προηγούμενης\nπαραγράφου είναι πράγμα που χρησιμεύει για κοινό\nόφελος ή καλλιτεχνικό ή ιστορικό μνημείο ή αν η φθορά\nέγινε με φωτιά ή με εκρηκτικές ύλες."
    },
    {
      "provision_ref": "Art. 380",
      "section": "380",
      "title": "Άρθρο 380 - Ληστεία",
      "content": "Ληστεία\n1. Όποιος με σωματική βία εναντίον προσώπου ή με\nαπειλές ενωμένες με επικείμενο κίνδυνο σώματος ή\nζωής αφαιρεί από άλλον ξένο (ολικά ή εν μέρει) κινητό\nπράγμα ή τον εξαναγκάζει να του το παραδώσει για να\nτο ιδιοποιηθεί παράνομα, τιμωρείται με κάθειρξη και\nχρηματική ποινή.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n2. Αν από την πράξη επήλθε ο θάνατος κάποιου προσώπου ή βαριά σωματική βλάβη ή αν η πράξη εκτελέστηκε με ιδιαίτερη σκληρότητα εναντίον προσώπου,\nεπιβάλλεται κάθειρξη ισόβια ή πρόσκαιρη τουλάχιστον\nδέκα ετών και χρηματική ποινή.\n3. Οι ποινές των προηγούμενων παραγράφων επιβάλλονται και σε εκείνον που καταλήφθηκε επ’ αυτοφώρω\nνα κλέβει και μεταχειρίζεται σωματική βία εναντίον\nπροσώπου ή απειλές ενωμένες με επικείμενο κίνδυνο\nσώματος ή ζωής για να διατηρήσει το κλοπιμαίο."
    },
    {
      "provision_ref": "Art. 381",
      "section": "381",
      "title": "Άρθρο 381 - Γενική Διάταξη",
      "content": "Γενική Διάταξη\n1. Για την ποινική δίωξη των εγκλημάτων που προβλέπονται στα άρθρα 374Α, 375 παρ. 1 και 2, 377 και 378\nπαρ. 1 εδάφ. β΄ απαιτείται έγκληση. Στις περιπτώσεις\nτων άρθρων 372, 374 παρ. 1, και 378 παρ. 1 εδαφ. α΄, η\nποινική δίωξη ασκείται αυτεπαγγέλτως, ο εισαγγελέας\nόμως με διάταξή του απέχει από την ποινική δίωξη αν\nο παθών δηλώσει ότι δεν επιθυμεί την ποινική δίωξη\nτου δράστη. Αν η δήλωση υποβληθεί μετά την άσκηση\nποινικής δίωξης, το δικαστήριο παύει οριστικά αυτήν.\n2. Το αξιόποινο των εγκλημάτων που προβλέπονται\nστα άρθρα 372 έως 378 εξαλείφεται αν ο υπαίτιος, με\nδική του θέληση και πριν από την πρώτη εξέτασή του ως\nυπόπτου ή κατηγορουμένου για την πράξη, αποδώσει\nτο πράγμα ή ικανοποιήσει εντελώς τον ζημιωθέντα χωρίς παράνομη βλάβη τρίτου. Η μερική μόνο απόδοση ή\nικανοποίηση εξαλείφει το αξιόποινο κατά το αντίστοιχο\nμέρος. Στην περίπτωση του άρθρου 374Α, μαζί με την\nαπόδοση του πράγματος απαιτείται και η πλήρης ικανοποίηση του ζημιωθέντος.\n3. Εάν ο υπαίτιος των εγκλημάτων που προβλέπονται\nστα άρθρα 372 έως 378 μέχρι την αμετάκλητη παραπομπή του στο ακροατήριο αποδώσει το πράγμα ή ικανοποιήσει εντελώς τον ζημιωθέντα, χωρίς παράνομη βλάβη τρίτου, καταβάλλοντας την αξία του, απαλλάσσεται\nαπό κάθε ποινή εφόσον πληρώσει επιπλέον τους τόκους\nυπερημερίας από την ημέρα τέλεσης του εγκλήματος.\n4. Η διάταξη της προηγούμενης παραγράφου εφαρμόζεται για τα πλημμελήματα που προβλέπονται στα\nάρθρα 372 έως 378 και μέχρι το τέλος της αποδεικτικής\nδιαδικασίας στο πρωτοβάθμιο δικαστήριο.\nΆρθρα 382 - 384\n(Καταργούνται)\nΙΙ. ΕΓΚΛΗΜΑΤΑ ΚΑΤΑ ΤΗΣ ΠΕΡΙΟΥΣΙΑΣ"
    },
    {
      "provision_ref": "Art. 385",
      "section": "385",
      "title": "Άρθρο 385 - Εκβίαση",
      "content": "Εκβίαση\n1. Όποιος, εκτός από τις περιπτώσεις του άρθρου 380,\nμε σκοπό να αποκομίσει ο ίδιος ή άλλος παράνομο περιουσιακό όφελος, εξαναγκάζει κάποιον με βία ή απειλή\nσε πράξη, παράλειψη ή ανοχή από την οποία επέρχεται\nζημία στην περιουσία του εξαναγκαζομένου ή άλλου\nτιμωρείται με φυλάκιση τουλάχιστον ενός έτους και χρηματική ποινή.\n2. Αν η πράξη της προηγούμενης παραγράφου τελέστηκε με σωματική βία εναντίον προσώπου ή με απειλές\n\nενωμένες με επικείμενο κίνδυνο σώματος ή ζωής επιβάλλεται κάθειρξη και χρηματική ποινή. Αν από την πράξη\nεπήλθε ο θάνατος κάποιου προσώπου ή βαριά σωματική\nβλάβη ή αν η πράξη εκτελέστηκε με ιδιαίτερη σκληρότητα εναντίον προσώπου, επιβάλλεται κάθειρξη ισόβια ή\nπρόσκαιρη τουλάχιστον δέκα ετών και χρηματική ποινή.\n3. Η εκβίαση τιμωρείται με φυλάκιση τουλάχιστον\nτριών ετών και χρηματική ποινή αν ο υπαίτιος μεταχειρίστηκε βία ή απειλή βλάβης της επιχείρησης, του επαγγέλματος, του λειτουργήματος ή άλλης δραστηριότητας\nπου ασκεί ο εξαναγκαζόμενος ή άλλος ή προσφέρθηκε\nνα παρέχει ή παρέχει προστασία για την αποτροπή πρόκλησης τέτοιας βλάβης από τρίτον. Αν την παραπάνω\nπράξη τέλεσε πρόσωπο που διαπράττει τέτοιες πράξεις\nκατ’ επάγγελμα, επιβάλλεται κάθειρξη έως δέκα έτη και\nχρηματική ποινή."
    },
    {
      "provision_ref": "Art. 386",
      "section": "386",
      "title": "Άρθρο 386 - Απάτη",
      "content": "Απάτη\n1. Όποιος με την εν γνώσει παράσταση ψευδών γεγονότων σαν αληθινών ή την αθέμιτη απόκρυψη ή παρασιώπηση αληθινών γεγονότων βλάπτει ξένη περιουσία\nπείθοντας κάποιον σε πράξη, παράλειψη ή ανοχή με σκοπό από τη βλάβη αυτής της περιουσίας να αποκομίσει ο\nίδιος ή άλλος παράνομο περιουσιακό όφελος τιμωρείται\nμε φυλάκιση και χρηματική ποινή. Αν η ζημία που προκλήθηκε υπερβαίνει συνολικά το ποσό των 120.000 ευρώ\nεπιβάλλεται κάθειρξη έως δέκα έτη και χρηματική ποινή.\n2. Αν η απάτη στρέφεται άμεσα κατά του νομικού\nπροσώπου του ελληνικού δημοσίου, των νομικών προσώπων δημοσίου δικαίου ή των οργανισμών τοπικής\nαυτοδιοίκησης και η ζημιά που προκλήθηκε υπερβαίνει\nσυνολικά το ποσό των 120.000 ευρώ επιβάλλεται κάθειρξη τουλάχιστον δέκα ετών και χρηματική ποινή έως\nχίλιες ημερήσιες μονάδες. Η πράξη αυτή παραγράφεται\nμετά είκοσι έτη."
    },
    {
      "provision_ref": "Art. 386Α",
      "section": "386Α",
      "title": "Άρθρο 386Α - Απάτη με υπολογιστή",
      "content": "Απάτη με υπολογιστή\n1. Όποιος, με σκοπό να προσπορίσει στον εαυτό του ή\nσε άλλον παράνομο περιουσιακό όφελος, βλάπτει ξένη\nπεριουσία, επηρεάζοντας το αποτέλεσμα μιας διαδικασίας επεξεργασίας δεδομένων υπολογιστή: α) με τη μη\nορθή διαμόρφωση προγράμματος υπολογιστή, β) με τη\nχωρίς δικαίωμα παρέμβαση στη λειτουργία προγράμματος ή συστήματος υπολογιστή, γ) με τη χρησιμοποίηση\nμη ορθών ή ελλιπών δεδομένων υπολογιστή, ιδίως δεδομένων αναγνώρισης της ταυτότητας, δ) με τη χωρίς\nδικαίωμα εισαγωγή, αλλοίωση, διαγραφή ή εξάλειψη\nδεδομένων υπολογιστή, ιδίως δεδομένων αναγνώρισης\nτης ταυτότητας, ή ε) με τη χωρίς δικαίωμα αξιοποίηση\nλογισμικού προορισμένου για τη μετακίνηση χρημάτων\nτιμωρείται με φυλάκιση και χρηματική ποινή. Αν η ζημία που προκλήθηκε υπερβαίνει συνολικά το ποσό των\n120.000 ευρώ, επιβάλλεται κάθειρξη έως δέκα έτη και\nχρηματική ποινή.\n2. Όποιος κατασκευάζει, διαθέτει ή κατέχει πρόγραμμα\nή σύστημα υπολογιστή που προορίζεται για τη διάπραξη\nτου εγκλήματος της παραγράφου 1 τιμωρείται με φυλά-\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nκιση έως δύο έτη και χρηματική ποινή. Απαλλάσσεται\nαπό κάθε ποινή όποιος καταστρέφει με δική του θέληση\nτο παραπάνω πρόγραμμα ή σύστημα υπολογιστή πριν\nτο χρησιμοποιήσει για τη διάπραξη του εγκλήματος της\nπαραγράφου 1.\n3. Αν η απάτη με υπολογιστή στρέφεται άμεσα κατά\nτου νομικού προσώπου του ελληνικού δημοσίου, των\nνομικών προσώπων δημοσίου δικαίου ή των οργανισμών τοπικής αυτοδιοίκησης και η ζημία που προκλήθηκε υπερβαίνει συνολικά το ποσό των 120.000 ευρώ\nεπιβάλλεται κάθειρξη τουλάχιστον δέκα ετών και χρηματική ποινή έως χίλιες ημερήσιες μονάδες. Η πράξη αυτή\nπαραγράφεται μετά είκοσι έτη."
    },
    {
      "provision_ref": "Art. 386Β",
      "section": "386Β",
      "title": "Άρθρο 386Β - Απάτη σχετική με τις επιχορηγήσεις",
      "content": "Απάτη σχετική με τις επιχορηγήσεις\n1. Όποιος κατά την υποβολή αιτήματος σε αρχή που\nείναι αρμόδια για την έγκριση επιχορήγησης εν γνώσει δηλώνει μη ορθά ή ελλιπή στοιχεία ή παραλείπει να\nγνωστοποιήσει γεγονότα, που προβλέπονται από τον\nνόμο ή από εκείνον που δίνει την επιχορήγηση βάσει\nνόμου, εφόσον με τα στοιχεία αυτά εγκρίνεται, παρέχεται\nή αποφεύγεται η αξίωση επιστροφής, η επέκταση της\nπαροχής ή η διατήρηση της επιχορήγησης προς τον ίδιο\nή τρίτον τιμωρείται, εφόσον το αίτημα ικανοποιήθηκε, με\nφυλάκιση τουλάχιστον ενός έτους και χρηματική ποινή\nκαι αν το ποσό της επιχορήγησης υπερβαίνει συνολικά\nτο ποσό των 120.000 ευρώ επιβάλλεται κάθειρξη έως\nδέκα έτη και χρηματική ποινή.\n2. Όποιος, σε εγκεκριμένη επιχορήγηση, χρησιμοποιεί\nαντικείμενο ή χρηματική παροχή, των οποίων η χρήση\nπεριορίζεται από νομικές διατάξεις ή από εκείνον που δίνει την επιχορήγηση, κατά παράβαση των περιορισμών\nαυτών τιμωρείται με φυλάκιση τουλάχιστον ενός έτους\nκαι χρηματική ποινή."
    },
    {
      "provision_ref": "Art. 387",
      "section": "387",
      "title": "Άρθρο 387 - Απάτη μικρής αξίας",
      "content": "Απάτη μικρής αξίας\nΑν η ζημία που προκλήθηκε από τα εγκλήματα των\nάρθρων 386 και 386Α είναι μικρής αξίας, εφαρμόζεται\nη διάταξη του άρθρου 377."
    },
    {
      "provision_ref": "Art. 389",
      "section": "389",
      "title": "Άρθρο 389 - Απατηλή πρόκληση βλάβης",
      "content": "Απατηλή πρόκληση βλάβης\n1. Όποιος βλάπτει παράνομα ξένη περιουσία πείθοντας κάποιον με την εν γνώσει παράσταση ψευδών γεγονότων σαν αληθινών ή με αθέμιτη απόκρυψη ή παρασιώπηση των αληθινών σε πράξη, παράλειψη ή ανοχή\nτιμωρείται με φυλάκιση έως δύο έτη ή χρηματική ποινή.\n2. Αν η ζημία που προκλήθηκε είναι μικρής αξίας επιβάλλεται χρηματική ποινή."
    },
    {
      "provision_ref": "Art. 390",
      "section": "390",
      "title": "Άρθρο 390 - Απιστία",
      "content": "Απιστία\n1. Όποιος κατά παράβαση των κανόνων επιμελούς\nδιαχείρισης προκαλεί εν γνώσει βέβαιη ζημία στην περιουσία άλλου, της οποίας βάσει του νόμου ή δικαιο-\n\nπραξίας έχει την επιμέλεια ή διαχείριση (ολική ή μερική\nή μόνο για ορισμένη πράξη), τιμωρείται με φυλάκιση\nκαι χρηματική ποινή. Αν η ζημία που προκλήθηκε υπερβαίνει συνολικά το ποσό των 120.000 ευρώ επιβάλλεται\nκάθειρξη έως δέκα έτη και χρηματική ποινή.\n2. Αν η απιστία στρέφεται άμεσα κατά του νομικού\nπροσώπου του ελληνικού δημοσίου, των νομικών προσώπων δημοσίου δικαίου ή των οργανισμών τοπικής\nαυτοδιοίκησης και η ζημία που προκλήθηκε υπερβαίνει\nσυνολικά των ποσό των 120.000 ευρώ επιβάλλεται κάθειρξη τουλάχιστον δέκα ετών και χρηματική ποινή έως\nχίλιες ημερήσιες μονάδες. Η πράξη αυτή παραγράφεται\nμετά είκοσι έτη.\nΆρθρα 391 - 393\n(Καταργούνται)"
    },
    {
      "provision_ref": "Art. 394",
      "section": "394",
      "title": "Άρθρο 394 - Αποδοχή και διάθεση προϊόντων εγκλήματος",
      "content": "Αποδοχή και διάθεση προϊόντων εγκλήματος\n1. Όποιος αποκρύπτει, αγοράζει, λαμβάνει ως ενέχυρο\nή με άλλον τρόπο δέχεται στην κατοχή του πράγμα που\nπροήλθε από αξιόποινη πράξη ή μεταβιβάζει σε άλλον\nτην κατοχή τέτοιου πράγματος ή συνεργεί σε μεταβίβαση ή με οποιονδήποτε τρόπο ασφαλίζει την κατοχή του\nσε άλλον, τιμωρείται, ανεξάρτητα αν είναι τιμωρητέος ή\nόχι ο υπαίτιος του εγκλήματος από το οποίο προέρχεται\nτο πράγμα, με φυλάκιση έως δύο έτη ή χρηματική ποινή,\nκαι αν πρόκειται για πράγμα ιδιαίτερα μεγάλης αξίας με\nφυλάκιση και χρηματική ποινή.\n2. Αν το αντικείμενο της πράξης της προηγούμενης\nπαραγράφου είναι μικρής αξίας, ο δράστης τιμωρείται\nμε χρηματική ποινή.\n3. Με τα πράγματα που προέρχονται από αξιόποινη\nπράξη εξομοιώνεται και το τίμημά τους, καθώς επίσης\nκαι τα αντικείμενα που αποκτήθηκαν μέσω αυτών."
    },
    {
      "provision_ref": "Art. 395",
      "section": "395",
      "title": "Άρθρο 395 - Παρακώλυση συναγωνισμού",
      "content": "Παρακώλυση συναγωνισμού\n1. Όποιος σε προκηρύξεις δημοσίων έργων ή προμήθειες του ελληνικού δημοσίου, νομικών προσώπων\nδημοσίου δικαίου ή οργανισμών τοπικής αυτοδιοίκησης\nεμποδίζει με εναρμονισμένες πρακτικές ή συμφωνίες\nμεταξύ επιχειρήσεων, με βία ή απειλές, τον ελεύθερο συναγωνισμό ή απομακρύνει με δώρα ή υποσχέσεις αυτόν\nπου συμμετέχει στη διαδικασία τιμωρείται με φυλάκιση\nτουλάχιστον τριών ετών και χρηματική ποινή, αν η πράξη\nδεν τιμωρείται βαρύτερα από άλλη διάταξη.\n2. Όποιος σε δημόσιους πλειστηριασμούς εμποδίζει\nμε βία ή με απειλές τον ελεύθερο συναγωνισμό ή απομακρύνει με δώρα ή υποσχέσεις αυτόν που συμμετέχει\nστη διαδικασία ή έχει την πρόθεση να καταθέσει προσφορά τιμωρείται με φυλάκιση τουλάχιστον ενός έτους\nκαι χρηματική ποινή."
    },
    {
      "provision_ref": "Art. 396",
      "section": "396",
      "title": "Άρθρο 396 - Δωροληψία και δωροδοκία στον ιδιωτικό τομέα",
      "content": "Δωροληψία και δωροδοκία στον ιδιωτικό τομέα\n1. Με φυλάκιση τουλάχιστον ενός έτους και χρηματική\nποινή, τιμωρείται όποιος εργάζεται ή παρέχει υπηρεσίες\nμε οποιαδήποτε ιδιότητα ή σχέση στον ιδιωτικό τομέα\nκαι, κατά την άσκηση της επιχειρηματικής δραστηριό-\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nτητας, ζητεί ή λαμβάνει, άμεσα ή έμμεσα, οποιασδήποτε\nφύσης αθέμιτο ωφέλημα για τον ίδιο ή για άλλον ή δέχεται υπόσχεση τέτοιου ωφελήματος ως αντάλλαγμα για\nενέργεια ή παράλειψή του κατά παράβαση των καθηκόντων του, όπως αυτά διαγράφονται από τον νόμο, ή προκύπτουν από τη φύση της θέσης ή της υπηρεσίας του.\n2. Με την ίδια ποινή τιμωρείται και όποιος, κατά την\nάσκηση επιχειρηματικής δραστηριότητας, υπόσχεται,\nπροσφέρει ή παρέχει, άμεσα ή έμμεσα, οποιασδήποτε\nφύσης αθέμιτο ωφέλημα σε πρόσωπο που εργάζεται ή\nπαρέχει υπηρεσίες με οποιαδήποτε ιδιότητα στον ιδιωτικό τομέα, για τον ίδιο ή για τρίτον, για ενέργεια ή για παράλειψη κατά παράβαση των ως άνω καθηκόντων του.\n3. Η διάταξη του άρθρου 263Α εφαρμόζεται αναλόγως."
    },
    {
      "provision_ref": "Art. 397",
      "section": "397",
      "title": "Άρθρο 397 - Καταδολίευση δανειστών",
      "content": "Καταδολίευση δανειστών\n1. Ο οφειλέτης ο οποίος εν γνώσει ματαιώνει ολικά ή εν\nμέρει την ικανοποίηση του δανειστή του εκποιώντας ή\nαποκρύπτοντας στοιχεία της περιουσίας του τιμωρείται\nμε φυλάκιση έως δύο έτη ή χρηματική ποινή.\n2. Με την ποινή της προηγούμενης παραγράφου τιμωρείται και ο οφειλέτης ο οποίος εν γνώσει ματαιώνει\nολικά ή εν μέρει την ικανοποίηση του δανειστή του που\nέχει σε βάρος του βέβαιη και εκκαθαρισμένη απαίτηση,\nαν ενόψει της επικείμενης εκπλήρωσης της υποχρέωσής του: α) βλάπτει, καταστρέφει, καθιστά χωρίς αξία,\nαποκρύπτει ή απαλλοτριώνει χωρίς ισότιμο και αξιόχρεο\nαντάλλαγμα οποιοδήποτε περιουσιακό του στοιχείο ή β)\nκατασκευάζει ψεύτικα χρέη ή ψεύτικες δικαιοπραξίες.\n3. Με φυλάκιση τουλάχιστον δύο ετών και χρηματική\nποινή τιμωρούνται οι πράξεις των προηγούμενων παραγράφων αν η περιουσιακή ζημία που προκλήθηκε στον\nδανειστή είναι ιδιαίτερα μεγάλη.\n4. Οι ποινές των προηγούμενων παραγράφων επιβάλλονται και σε εκείνον που επιχειρεί τις πράξεις υπέρ του\nοφειλέτη.\nΆρθρα 398 - 403\n(Καταργούνται)"
    },
    {
      "provision_ref": "Art. 404",
      "section": "404",
      "title": "Άρθρο 404 - Τοκογλυφία",
      "content": "Τοκογλυφία\n1. Όποιος σε δικαιοπραξία για την παροχή οποιασδήποτε πίστωσης, ανανέωσής της ή παράταση της προθεσμίας πληρωμής εκμεταλλεύεται την οικονομική ανάγκη,\nτην πνευματική αδυναμία, την κουφότητα ή την απειρία\nεκείνου που παίρνει την πίστωση, συνομολογώντας ή\nπαίρνοντας για τον εαυτό του ή για τρίτον περιουσιακά\nωφελήματα, που με βάση τις ειδικές περιστάσεις είναι\nπροφανώς δυσανάλογα προς την παροχή του υπαιτίου\nή συνομολογεί ή παίρνει για τον εαυτό του ή για τρίτον\nπεριουσιακά ωφελήματα που υπερβαίνουν το κατά τον\nνόμο θεμιτό ποσοστό τόκου τιμωρείται με φυλάκιση έως\nτρία έτη ή χρηματική ποινή. Αν η πράξη έχει τελεστεί με\nπερισσότερους τρόπους αφορά όμως τα ίδια περιουσιακά ωφελήματα, στον υπαίτιο επιβάλλεται μία μόνο ποινή,\nκατά την επιμέτρηση της οποίας λαμβάνεται υπόψη η\nσυνολική εγκληματική δράση του.\n\n2. Αν ο υπαίτιος επιχειρεί κατ’ επάγγελμα τις τοκογλυφικές πράξεις της προηγούμενης παραγράφου τιμωρείται με φυλάκιση τουλάχιστον τριών ετών και χρηματική\nποινή."
    },
    {
      "provision_ref": "Art. 405",
      "section": "405",
      "title": "Άρθρο 405 - Γενική Διάταξη",
      "content": "Γενική Διάταξη\n1. Για την ποινική δίωξη των εγκλημάτων που προβλέπονται στα άρθρα 386 παρ. 1, 386Α παρ. 1 και 2, 387, 389,\n390 παρ. 1 εδάφ. α΄, 394, 397 και 404 απαιτείται έγκληση.\n2. Το αξιόποινο των εγκλημάτων που προβλέπονται\nστα άρθρα 386, 386Α, 386Β, 387, 389, 390, 394, 397 και\n404 εξαλείφεται αν ο υπαίτιος, με δική του θέληση και\nπριν από την πρώτη εξέτασή του ως υπόπτου ή κατηγορουμένου ικανοποιήσει εντελώς τον ζημιωθέντα χωρίς\nπαράνομη βλάβη τρίτου. Η μερική μόνο ικανοποίηση\nεξαλείφει το αξιόποινο κατά το αντίστοιχο μόνο μέρος.\n3. Εάν ο υπαίτιος των εγκλημάτων που αναφέρονται\nστην προηγούμενη παράγραφο μέχρι την αμετάκλητη\nπαραπομπή του στο ακροατήριο ικανοποιήσει εντελώς\nτον ζημιωθέντα, καταβάλλοντας αποδεδειγμένα το κεφάλαιο και τους τόκους υπερημερίας, από την ημέρα\nτέλεσης του εγκλήματος, απαλλάσσεται από κάθε ποινή.\nΗ διάταξη του προηγούμενου εδαφίου εφαρμόζεται και\nγια τα πλημμελήματα που προβλέπονται στα ίδια άρθρα\nμέχρι το τέλος της αποδεικτικής διαδικασίας στο πρωτοβάθμιο δικαστήριο.\nΆρθρα 385 - 406\n(Έχουν συγχωνευθεί στο εικοστό τρίτο\nκεφάλαιο)\nΆρθρα 407- 459\n(Καταργούνται)\nΤΡΙΤΟ ΒΙΒΛΙΟ\nΜΕΤΑΒΑΤΙΚΕΣ ΔΙΑΤΑΞΕΙΣ"
    },
    {
      "provision_ref": "Art. 460",
      "section": "460",
      "title": "Άρθρο 460 - Ο παρών Ποινικός Κώδικας αρχίζει να ισχύει από την",
      "content": "Ο παρών Ποινικός Κώδικας αρχίζει να ισχύει από την\n1η Ιουλίου 2019."
    },
    {
      "provision_ref": "Art. 461",
      "section": "461",
      "title": "Άρθρο 461 - Από την έναρξη ισχύος του παρόντος Ποινικού Κώδικα",
      "content": "Από την έναρξη ισχύος του παρόντος Ποινικού Κώδικα\nκαταργείται ο Ποινικός Κώδικας που ισχύει από την 1η\nΙανουαρίου 1951, καθώς και κάθε διάταξη που τροποποιούσε τον νόμο αυτόν."
    },
    {
      "provision_ref": "Art. 462",
      "section": "462",
      "title": "Άρθρο 462 - Από την έναρξη ισχύος του παρόντος Ποινικού Κώδικα",
      "content": "Από την έναρξη ισχύος του παρόντος Ποινικού Κώδικα\nκαταργείται ο νόμος 1608/1950 που ισχύει από την 1η\nΙανουαρίου 1951, καθώς και κάθε διάταξη που τροποποιούσε το νόμο αυτό."
    },
    {
      "provision_ref": "Art. 463",
      "section": "463",
      "title": "Άρθρο 463",
      "content": "1. Όπου ειδικοί νόμοι παραπέμπουν σε άρθρα του καταργούμενου Ποινικού Κώδικα, οι παραπομπές αυτές\nαπό την έναρξη ισχύος του παρόντος Ποινικού Κώδικα\nθεωρείται ότι γίνονται στις αντίστοιχες διατάξεις αυτού.\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\n2. Όπου σε ειδικούς νόμους απειλείται ποινή φυλάκισης,\nπροστίθεται διαζευκτικά και η χρηματική ποινή, όπως\nαυτή προβλέπεται στο άρθρο 57 του παρόντος Κώδικα.\n3. Όπου σε ειδικούς νόμους απειλείται κάθειρξη έως\nδέκα έτη, επιβάλλεται ποινή μειωμένη κατά το άρθρο\n83 περ. γ΄. Η πράξη διατηρεί τον κακουργηματικό χαρακτήρα της.\n4. Όπου σε ειδικούς νόμους απειλείται μόνο ποινή\nισόβιας κάθειρξης, προστίθεται διαζευκτικά και η πρόσκαιρη κάθειρξη τουλάχιστον δέκα ετών.\n5. Από την έναρξη ισχύος του παρόντος Κώδικα καταργούνται όλες οι διατάξεις που περιέχονται σε ειδικούς\nνόμους με τις οποίες καθορίζονται παρεπόμενες ποινές\nή άλλες συνέπειες που καταργούνται με αυτόν."
    },
    {
      "provision_ref": "Art. 464",
      "section": "464",
      "title": "Άρθρο 464 - Εκκρεμείς ποινικές διαδικασίες, που έχουν ανοίξει χωρίς την υποβολή εγκλήσεως με αντικείμενο πράξεις για",
      "content": "Εκκρεμείς ποινικές διαδικασίες, που έχουν ανοίξει χωρίς την υποβολή εγκλήσεως με αντικείμενο πράξεις για\nτην δίωξη των οποίων απαιτείται έγκληση στον παρόντα Κώδικα ενώ διώκονταν αυτεπαγγέλτως υπό το προϊσχύσαν δίκαιο, συνεχίζονται, εφόσον ο δικαιούμενος\nνα υποβάλει έγκληση δηλώσει εντός τεσσάρων μηνών\nαπό την έναρξη της ισχύος του παρόντος ότι επιθυμεί\nτην πρόοδό τους."
    },
    {
      "provision_ref": "Art. 465",
      "section": "465",
      "title": "Άρθρο 465 - Οι διατάξεις του προϊσχύσαντος Ποινικού Κώδικα για",
      "content": "Οι διατάξεις του προϊσχύσαντος Ποινικού Κώδικα για\nτη μετατροπή της ποινής σε χρηματική ποινή, την αναστολή εκτέλεσης της ποινής και την απόλυση υπό όρο\nεφαρμόζονται για πράξεις που τελέστηκαν μέχρι τη θέση\nσε ισχύ του παρόντος."
    },
    {
      "provision_ref": "Art. 466",
      "section": "466",
      "title": "Άρθρο 466",
      "content": "Σε περίπτωση εξάλειψης του αξιοποίνου, λόγω παραγραφής, εγκλημάτων που ο χαρακτήρας τους μεταβλήθηκε από κακούργημα σε πλημμέλημα κατ’ εφαρμογήν\nτων διατάξεων του παρόντος Κώδικα, δεν επηρεάζονται\nοι αστικές αξιώσεις του παθόντος."
    },
    {
      "provision_ref": "Art. 467",
      "section": "467",
      "title": "Άρθρο 467 - Για εκκρεμείς υποθέσεις, στις οποίες συμπληρώνεται",
      "content": "Για εκκρεμείς υποθέσεις, στις οποίες συμπληρώνεται\nο χρόνος παραγραφής κατ’ εφαρμογή των άρθρων 111\nεπ., την παύση της ποινικής δίωξης μπορεί να διατάσσει,\nμε σύμφωνη γνώμη του εισαγγελέα εφετών, ο αρμόδιος\nεισαγγελέας πλημμελειοδικών, θέτοντας τη δικογραφία\nστο αρχείο."
    },
    {
      "provision_ref": "Art. 468",
      "section": "468",
      "title": "Άρθρο 468 - Τα πταίσματα καταργούνται. Εκκρεμείς υποθέσεις τίθενται στο αρχείο με πράξη του κατά τόπον αρμόδιου",
      "content": "Τα πταίσματα καταργούνται. Εκκρεμείς υποθέσεις τίθενται στο αρχείο με πράξη του κατά τόπον αρμόδιου\nεισαγγελέα πλημμελειοδικών."
    },
    {
      "provision_ref": "Art. 469",
      "section": "469",
      "title": "Άρθρο 469 - Μετά το εδάφιο β΄ της παρ. 1 του άρθρου 25 του",
      "content": "Μετά το εδάφιο β΄ της παρ. 1 του άρθρου 25 του\nν. 1882/1990 προστίθεται εδάφιο γ΄ ως εξής: «Στην αίτηση και στον πίνακα χρεών που υποβάλλονται σύμφωνα\n\nμε το προηγούμενο εδάφιο δεν συμπεριλαμβάνονται\nκαι δεν υπολογίζονται για τον προσδιορισμό της ευθύνης του προσώπου, τα χρέη που προέρχονται από\nτη μη εκτέλεση χρηματικών ποινών που επιβλήθηκαν\nαπό ποινικό δικαστήριο και οι σχετικές με αυτά προσαυξήσεις, τόκοι και λοιπές επιβαρύνσεις καθώς και\nτα χρέη από τα αδικήματα που τυποποιούνται στο άρθρο 66 του Κώδικα Φορολογικής Διαδικασίας μαζί με\nτις σχετικές με αυτά προσαυξήσεις, τόκους και λοιπές\nεπιβαρύνσεις.»\nΆρθρο Δεύτερο\nΈναρξη Ισχύος\nΟ παρών νόμος αρχίζει να ισχύει από την 1η Ιουλίου\n2019.\nΠαραγγέλλομε τη δημοσίευση του παρόντος στην\nΕφημερίδα της Κυβερνήσεως και την εκτέλεσή του ως\nνόμου του Κράτους.\nΑθήνα, 11 Ιουνίου 2019\nΟ Πρόεδρος της Δημοκρατίας\nΠΡΟΚΟΠΙΟΣ Β. ΠΑΥΛΟΠΟΥΛΟΣ\nΟι Υπουργοί\nΕξωτερικών\n\nΠροστασίας του Πολίτη\n\nΓΕΩΡΓΙΟΣ ΚΑΤΡΟΥΓΚΑΛΟΣ ΟΛΓΑ ΓΕΡΟΒΑΣΙΛΗ\n\nΔικαιοσύνης, Διαφάνειας\nκαι Ανθρωπίνων\nΔικαιωμάτων\n\nΑναπληρωτής Υπουργός\nΔικαιοσύνης, Διαφάνειας\nκαι Ανθρωπίνων\nΔικαιωμάτων\n\nΜΙΧΑΗΛ\nΚΑΛΟΓΗΡΟΥ\n\nΔΗΜΗΤΡΙΟΣ\nΠΑΠΑΓΓΕΛΟΠΟΥΛΟΣ\n\nΟικονομικών\n\nΟικονομικών κ.α.α.\nΟ Υπουργός Οικονομικών\n\nΕΥΚΛΕΙΔΗΣ ΤΣΑΚΑΛΩΤΟΣ\n\nΕΥΚΛΕΙΔΗΣ ΤΣΑΚΑΛΩΤΟΣ\n\nΥφυπουργός\nΟικονομικών\n\nΥγείας\n\nΑναπληρωτής Υπουργός\n\nΑΙΚΑΤΕΡΙΝΗ ΠΑΠΑΝΑΤΣΙΟΥ ΑΝΔΡΕΑΣ ΞΑΝΘΟΣ\n\nΔιοικητικής Ανασυγκρότησης\nΜΑΡΙΑ-ΕΛΙΖΑ\nΞΕΝΟΓΙΑΝΝΑΚΟΠΟΥΛΟΥ\n\nΘεωρήθηκε και τέθηκε η Μεγάλη Σφραγίδα του Κράτους.\nΑθήνα, 11 Ιουνίου 2019\nΟ επί της Δικαιοσύνης Υπουργός\nΜΙΧΑΗΛ ΚΑΛΟΓΗΡΟΥ\n\nΕΦΗΜΕΡΙ∆Α TΗΣ ΚΥΒΕΡΝΗΣΕΩΣ\n\nΤην ευθύνη για την εκτύπωση, διαχείριση και κυκλοφορία των φύλλων της Εφημερίδας\nτης Κυβερνήσεως, (ΦΕΚ) στην έντυπη και ηλεκτρονική έκδοση, έχει το Εθνικό Tυπογραφείο\nτο οποίο αποτελεί δημόσια υπηρεσία η οποία υπάγεται στο Υπουργείο Διοικητικής Ανασυγκρότησης. Το Εθνικό Τυπογραφείο έχει επίσης την ευθύνη για την κάλυψη των εκτυπωτικών\nαναγκών του Δημοσίου. (ν. 3469/2006, Α΄ 131).\n\nΥΠΗΡΕΣΙΕΣ ΠΟΥ ΠΑΡΕΧΕΙ ΤΟ ΕΘΝΙΚΟ ΤΥΠΟΓΡΑΦΕΙΟ\n1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ)\nΗ ηλεκτρονική μορφή των ΦΕΚ διατίθεται δωρεάν από την ιστοσελίδα www.et.gr. Για\nτα ΦΕΚ που δεν έχουν ψηφιοποιηθεί και καταχωρισθεί στην πιο πάνω ιστοσελίδα δίνεται η\nδυνατότητα δωρεάν αποστολής με ηλεκτρονικό ταχυδρομείο, μετά από αίτηση που υποβάλλεται ηλεκτρονικά με τη συμπλήρωση ειδικής φόρμας.\nΗ έντυπη μορφή των ΦΕΚ διατίθεται για μεμονωμένα φύλλα με το ανάλογο κόστος από\nτο τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα\nΚΕΠ, ενώ για ετήσια συνδρομή από το τμήμα Συνδρομητών. Tο κόστος για ασπρόμαυρο ΦΕΚ\nαπό 1 έως 16 σελίδες είναι 1€, προσαυξανόμενο κατά 0,20€ για κάθε επιπλέον οκτασέλιδο ή\nμέρος αυτού. Το κόστος για έγχρωμο ΦΕΚ είναι 1,50€ από 1 έως 16 σελίδες, προσαυξανόμενο\nκατά 0,30€ για κάθε επιπλέον οκτασέλιδο ή μέρος αυτού.\nΤρόπος αποστολής κειμένων προς δημοσίευση\n- Τα κείμενα για δημοσίευση στο ΦΕΚ, από όλες τις δημόσιες υπηρεσίες και τους φορείς\nτου δημόσιου τομέα, αποστέλλονται στην διεύθυνση webmaster.et@et.gr με χρήση\nπροηγμένης ψηφιακής υπογραφής και χρονοσήμανσης.\n- Οι περιλήψεις Διακηρύξεων Δημοσίων Συμβάσεων, αποστέλλονται στην ηλεκτρονική διεύθυνση dds@et.gr με τη χρήση απλού ηλεκτρονικού ταχυδρομείου.\n- Κατ’ εξαίρεση, πολίτες οι οποίοι δεν έχουν αποκτήσει προηγμένη ηλεκτρονική υπογραφή, μπορούν να αποστέλλουν ταχυδρομικά ή να καταθέτουν με εκπρόσωπό τους κείμενα προς δημοσίευση αποτυπωμένα σε χαρτί, στο Τμήμα Παραλαβής Δημοσιευτέας Ύλης.\nΠληροφορίες σχετικά με την αποστολή/κατάθεση εγγράφων προς δημοσίευση, την\nπώληση των τευχών και τους ισχύοντες τιμοκαταλόγους για όλες τις υπηρεσίες θα βρείτε\nστην ιστοσελίδα μας και στη διαδρομή Εξυπηρέτηση κοινού - τμήμα πωλήσεων ή συνδρομητών. Επίσης στην ιστοσελίδα μπορείτε να αναζητήσετε πληροφορίες σχετικά με την\nπορεία δημοσίευσης των εγγράφων, εφόσον γνωρίζετε τον Κωδικό Αριθμό Δημοσιεύματος (ΚΑΔ). Τον ΚΑΔ εκδίδει το Εθνικό Tυπογραφείο για όλα τα κείμενα που πληρούν τις προϋποθέσεις δημοσίευσης.\n2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του\nΤο Εθνικό Τυπογραφείο μετά από αίτημα φορέα του Δημοσίου αναλαμβάνει να σχεδιάσει\nκαι να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους\nαλληλογραφίας, κ.ά. Επίσης σχεδιάζει και κατασκευάζει σφραγίδες.\n\nEΠΙΚΟΙΝΩΝΙΑ ΜΕ ΤΟ ΕΘΝΙΚΟ ΤΥΠΟΓΡΑΦΕΙΟ\nΤαχυδρομική Διεύθυνση: Καποδιστρίου 34, τ.κ. 10432, Αθήνα\nΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054\nΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ\nΠωλήσεων: (Ισόγειο, τηλ. 210 5279178 - 180)\nΣυνδρομητών: (Ημιόροφος, τηλ. 210 5279136)\nΠληροφοριών: (Ισόγειο, Γρ. 3 και τηλεφ. κέντρο 210 5279000)\nΠαραλαβής Δημ. Ύλης: (Ισόγειο, τηλ. 210 5279167, 210 5279139)\nΩράριο για το κοινό: Δευτέρα ως Παρασκευή: 8:00 - 13:30\n\nΙστοσελίδα: www.et.gr\nΠληροφορίες σχετικά με την λειτουργία\nτης ιστοσελίδας: helpdesk.et@et.gr\nΑποστολή ψηφιακά υπογεγραμμένων\nεγγράφων προς δημοσίευση στο ΦΕΚ:\nwebmaster.et@et.gr\nΠληροφορίες για γενικό πρωτόκολλο\nκαι αλληλογραφία: grammateia@et.gr\n\n*01000951106190060*"
    }
  ],
  "definitions": []
}